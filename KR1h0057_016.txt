# -*- mode: mandoku-view -*-
#+TITLE: 四書講義困勉錄
#+DATE: 2018-03-28 13:09:46.576291
#+PROPERTY: ID KR1h0057
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷十五
<pb:KR1h0057_WYG_016-1a>¶
欽定四庫全書¶
　四書講義困勉録卷十五¶
　　　　　　　　　　贈内閣學士陸隴其撰¶
顔淵¶
¶
顔淵問仁節　王陽明曰克有掃除廓清之意無事時¶
　將己私逐一追究搜尋出來定要拔去病根方是真¶
　實用功到得無私可克自有端拱時在　袁七澤曰¶
　所謂己者何即下文視聴言動是也已禮非一非二¶
<pb:KR1h0057_WYG_016-1b>¶
　迷之則已悟之則禮已如結水成冰禮如釋冰成水¶
　故釋冰即是水不别求水克己即是禮不别求禮下¶
　文非禮勿視聴言動便是克己工夫　蒙引曰已是¶
　形色之己即下文視聴言動是也克己非克去其己¶
　乃克去己中之私欲即下文克去視聴言動之非禮¶
　也此段甚妙陳明卿大全删本載之余所覽蒙引删¶
　本不載　己字兼氣質之偏耳目口鼻之欲人我忌¶
　克之私説呂氏所謂物我並觀亦是克復内事但不¶
<pb:KR1h0057_WYG_016-2a>¶
　當專指耳若大全朱子謂物我並觀與克己全不干¶
　涉則又似偏矣已字亦不妨對人字説非人所同得¶
　之理便是己　謝註性偏難克大全止就剛柔言刁¶
　蒙吉復推廣之曰如性偏好貨則從好貨處克將去¶
　性偏好色則從好色處克將去性偏好名則從好名¶
　處克將去　又曰克盡已私誠意也皆歸於禮則心¶
　正而身脩矣此恐不然克復俱兼得身心意　克己¶
　克字是行的工夫葢顔子平日知的工夫大畧已盡¶
<pb:KR1h0057_WYG_016-2b>¶
　此處只重在行上集註所謂至明至健是總顔子前¶
　後説不是謂此章知行並重也此章正所謂約之以¶
　禮　若饒氏云吾與回言於吾言無不悦是説博文¶
　此四勿是約禮此則又偏彼兩處難定他只説博文¶
¶
劉曰克訓勝也已謂身也身有嗜慾當以禮義¶
¶
　齊之嗜慾與禮義戰使禮義勝其嗜慾自得復歸於¶
　禮如是乃為仁也　仁與禮似有體用之分玩輔氏¶
　理虚禮實之説可見然則以禮對仁言則仁是内而¶
<pb:KR1h0057_WYG_016-3a>¶
　禮又是外也此尤可見看書之當有活法　葢以天¶
　理之節文對人事之儀則言則天理之節文在内所¶
　謂禮與己各自有内外也但此章禮字比禮之用章¶
　較濶耳以天理之節文對天理言則天理是内所謂¶
　仁是内而禮又是外也　凡内外體用動静皆當作¶
　三義對峙看　看書須得活法方妙葢此若合而言¶
　之則禮與己各自有内外若分言之則禮為内已為¶
　外又分言之則視聴為外言動為内又分言之則視¶
<pb:KR1h0057_WYG_016-3b>¶
　為外聴為内此看書到衆説爭峙處以此法求之大¶
　半冰釋　蒙引謂禮字只作天理之當然看而以輔¶
　氏限制等級一條為非然限制等級即是天理之當¶
　然似不必辨但須知其不專在外面耳　周季侯曰¶
　禮原非有實相可以舉似所謂有去翳法無予明法¶
　也　若謂禮無實相可舉則非聖人不曰理而曰禮¶
　之意矣但禮是我所本有只克己而禮在是矣所謂¶
　有去翳法無予明法則得之矣　淺説曰自一心而¶
<pb:KR1h0057_WYG_016-4a>¶
　言則念念皆仁而無一念之不仁自一身而言則事¶
　事皆仁而無一事之不仁按淺説解克復兼身心言¶
　最明　據蒙引則首節兩個為仁一様據語類則不¶
　同然依註則蒙引為是今姑兩存之　為仁由己兼¶
　有難易二意易則以其在我難則以其非他人所能¶
　助然須側説葢註重在易一邊也蒙引得之　由已¶
　二字所以形容直捷之極最得此㫖葢顔子為仁無¶
　求助他人之理何待叮嚀　刁蒙吉曰機如弩機之¶
<pb:KR1h0057_WYG_016-4b>¶
　機一撥即轉者也機在人則我束手故難機在我則¶
　我操之而我之故無難也¶
請問其目節　徐岩泉曰夫子告顔回以四勿其意重¶
　在視聴言動四字上不重勿字上工夫只在眼前此¶
　正是約之以禮　百方家問答亦載此説　勿字固¶
　是要然在克字内已包得不當至下節始提此為¶
　主腦凡大全語類重講勿字者須善看　刁蒙吉曰勿¶
　者禁止之辭禁者防閑之意止者遏絶之意勝私復¶
<pb:KR1h0057_WYG_016-5a>¶
　禮之機機字即在我而無難之機　存疑謂非禮勿¶
　視聴言動却就動上説聖賢有持敬涵養之功聖人¶
　不以告者動静交養是學者事顔子生知之亞静亦¶
　無待於簡㸃也此説不然非禮勿視聴言動原兼動¶
　静説觀朱子謂時固用克未時也須致其精明¶
　可見大全真氏又以勿視聴屬存養勿言動屬謹獨¶
　此又太鑿四項俱兼存省不宜分屬　查大全以四¶
　者分存省此似是徽菴程氏説非西山説(癸亥閏六月)¶
<pb:KR1h0057_WYG_016-5b>¶
　存疑顔子生知之亞一段自妙朱子所謂時固用¶
　克未時也須致其精明者乃是本文言外意余初¶
　誤看存疑説正與程子制外養中之説合(己亥六月初三)¶
　程子謂制於外所以養其中對仁看則禮與已皆在¶
　外故云制於外大全許氏及蒙引謂制之於外是克¶
　己也以安其内是復禮也恐不然(己亥六月初三)　朱子答¶
　呂子約云由乎中而應乎外是推本視聴言動四者¶
　皆是由中而出泛言其理之如此耳非謂從裏面做¶
<pb:KR1h0057_WYG_016-6a>¶
　工夫出來也制乎外所以養其中方是説做工夫處¶
　全是自外而内自葉流根之意非謂内外交相養與¶
　此章之文本不相戾(文集卷四十八庚申看)　語類謂克己工¶
　夫其初如何便得㑹自然也須著禁制始得此段要¶
　看得好要與克伐怨欲不行有别葢其為禁制同而¶
　所以禁制則異朱子只要人下工夫未暇辨其同異¶
¶
以四勿配五事則勿字屬心又視聴言動皆兼思¶
¶
　徽菴程氏云動兼思貌而言不必以勿字為心者非¶
<pb:KR1h0057_WYG_016-6b>¶
大全辨或曰中庸喜怒哀樂以性之寓於情者言¶
¶
　此云視聴言動以性之寓於形者言　管登之曰人¶
　心之主不在勿而在禮克義則在勿字中禮常為主¶
　自能照非幾之萌而克之不然雖欲禁止非禮而無¶
　及矣顔子不逺復其主全在機先葢勿從禮出禮不¶
　從勿出　依此則反重在復禮了此亦是提良知為¶
　主的話頭不知此是論力行不是論存心也且此禮¶
　字亦難當良知看　又有以人生而静為綱以隨感¶
<pb:KR1h0057_WYG_016-7a>¶
　而動為目亦非克己即是綱目即是綱之目不分兩¶
　項存疑得之　請事斯語只就此脚頭踏處便是下¶
　手之時　譚梁生曰不敏請事則是足不惰見進¶
　不見止之象是以其心三月不違仁也曾子一言則¶
　曰唯顔子九言則云然　徐岩泉曰顔子曰請事斯¶
　語甫出口而己巳克矣禮已復矣豈待退而徐議克¶
　哉亦豈待臨境而後議禁哉　此亦是欲仁仁至話¶
　頭然仁逺章是當下指㸃此章是大成工夫似不得¶
<pb:KR1h0057_WYG_016-7b>¶
　作一様看　刁蒙吉曰註云程子四箴明傳授心¶
　法最為親切學者宜深玩其所以親所以切而躬行¶
　之不可徒作文字讀也　又解視箴蔽交於前兼不正¶
　之色不正之書二意解聴箴閑邪兼防其滛聲防其¶
　邪説¶
仲弓問仁章　莊忠甫曰出門而介秦越使民而别貴¶
　賤此慢之生於妄者也無賔而視以為賓無祭而見¶
　以為祭此敬之生於妄者也以妄治妄終以藥病¶
<pb:KR1h0057_WYG_016-8a>¶
　若功行圓滿必待并忘見賓承祭之心然後可　或¶
　問未出門使民時如何楊中立曰對境不動難　刁¶
　蒙吉曰敬以持己直其内也恕以及物方其外也¶
　大全諸家多以内外體用分言敬恕須知恕未全是¶
　外未全是用但對敬㸔故云然當與參乎章叅看¶
　張彦陵曰須知怨根消處正顯得我全體圓融聖人¶
　説此二語不重在有效正重在自己工夫耳　吳因¶
　之曰顔子請事斯語乾道也曰乾道有徑捷要約之¶
<pb:KR1h0057_WYG_016-8b>¶
　意仲弓請事斯語坤道也曰坤道有積累慎密之意¶
　故講顔子請事處當云四勿只是一心只把一心去¶
　遏絶便可勝私復禮何憂已之難克也唯從其事斯¶
　語而已講仲弓請事處當云為仁之功一毫踈畧不¶
　得若不從敬恕做去便無頭緒便無入門唯兢兢於¶
　見賓承祭之語及不欲勿施而已如此說方兩邊移¶
　動不得　刁蒙吉曰言效便要他自考蒙引曰顔子¶
　不言自考者無待於此也豈其然新建新鄭及龍溪¶
<pb:KR1h0057_WYG_016-9a>¶
　諸公俱詆斥註說以為不怨天不尤人之説大謬矣¶
司馬牛問仁節　註心存不放四字説透言訒原故且¶
　勿入講恐碍下節　刁蒙吉解註中忍字用含忍堅¶
　忍二意¶
其言也訒節　難非力行之難是其難其慎之意¶
君子不憂不懼章　憂自内生懼自外入不必分當事¶
　未事　張彦陵曰不憂不懼即無入不自得意只據¶
　見成説内省二語是無憂懼根子然非教他方去用¶
<pb:KR1h0057_WYG_016-9b>¶
　功乃令他自己去想要到不疚地位當盡何等様工¶
　夫　周季侯曰不疚從他心苗隱微處勘世上儘有¶
　事可對大庭質聖賢却自家查來覺自有過不得去¶
　處凡事須是仔細省察心上打得過方能不憂不懼¶
　靠著仁義道徳只討得題目做去未便能不憂不懼¶
　也　薛敬軒曰君子對青天而懼聞震雷而不驚履¶
　平地而恐涉風波而不懼唐荆川曰險處惶惑原易¶
　處錯過不曾做得工夫也　多憂懼人與多言而躁¶
<pb:KR1h0057_WYG_016-10a>¶
　人正矛盾多憂懼人見難不見易也正當於此處想¶
　出一個司馬牛¶
人皆有兄弟三節　大全辨唯適張氏曰宋哲宗時章¶
　惇復位怨劉安世尤深必置之死因復徙安世於梅¶
　州推士豪為轉運判官使殺之判官承意疾馳未至¶
　梅三十里嘔血死安世獲免可以知命矣他如鄒浩¶
　諫立賢妃竄於新州對友人田畫出涕畫曰使志完¶
　隱黙官京師遇寒疾五日不汗死矣豈獨嶺海之外¶
<pb:KR1h0057_WYG_016-10b>¶
　能死人哉此又以義制命不以死生貳其心者也¶
君子敬而無失節　李衷一曰大抵司馬牛處兄弟之¶
　間决有未盡道處子夏此言分明欲牛自盡恭敬以¶
　感其兄魋原不是欲牛把自己兄弟舍置了認别人¶
　做兄弟也意謂君子能盡個恭敬雖四海之内都是¶
　兄弟疎者尚可親况親者乎何患無兄弟當從自己¶
　兄弟看不當從四海㸔　了凡亦主李説謂到此田¶
　地四海之内將改暴易亂而為我之兄弟矣况其親¶
<pb:KR1h0057_WYG_016-11a>¶
　者乎使魋而能遷善也是我能立命也我能格天也¶
　固無患乎無兄弟也使其怙終不悛則是我立命有¶
　虧也事天未至也亦何患乎無兄弟也子夏非為不¶
　得已之詞亦非意圓語滯　樂天齋翼註曰皆兄弟¶
　以愛敬我言我無徃不敬誰人慢我我無往不恭誰人¶
　侮我　譚梁生曰説理亦靡靡可聴若周公誅管蔡¶
　云何　又曰司馬牛憂懼之意多敬恭之意少敬恭¶
　憂懼似之而非子夏之言正言君子葢敬恭者無惡¶
<pb:KR1h0057_WYG_016-11b>¶
　於志不愧不怍之君子也　又曰處牛之勢唯有去¶
　而已子夏之言非寛其憂也策其憂也見幾而作不¶
　俟終日計當持身避難秉禮異國是無兄弟而有兄¶
　弟也語曰患之將至思而弗憂則子夏導牛意也牛¶
　不能從至魋之叛宋欲滅桓氏而始出奔不遑擇國¶
　而處其亦晚矣¶
子張問明章總㫖　此當與衆好衆惡章叅㸔又當與¶
　先覺章叅看　此章當合先覺章及何為則民服章¶
<pb:KR1h0057_WYG_016-12a>¶
　同看¶
子張問明章　子張問明意思分明要從逺處討明夫¶
　子窺其意向在逺故言汝欲明只就人情物理上明¶
　得便是明即此明得便是逺何必逺求都是因其務¶
　外好高之病而藥之明處全在不行上然其所以不¶
　行全在本體空明之盡(此句不若蒙引存疑居敬窮理之説為精)若在譖¶
　愬上料理則其不行處正是行無有是處　識先覺¶
　之賢便知明逺之故　譖愬極切近浸潤膚受之譖¶
<pb:KR1h0057_WYG_016-12b>¶
　愬極精細此段就切近上説大全輔氏就精細上説¶
　其實相明葢唯切近處精細即此是明即此是明¶
　之逺　宋羽皇曰家庭邦國無處不有譖愬同室相¶
　鬬骨肉參商皆此軰為之非設為之辭也　李衷一¶
　曰人心本來自有明覺到被人欺來瞞去不是人能¶
　欺瞞得我都是我心中私意紛擾本體上不光潔不¶
　定静可以閒而投可以激而怒所以浸潤膚受紛然¶
　得行　李毅侯曰不行譖愬全在心體上説譬如鏡¶
<pb:KR1h0057_WYG_016-13a>¶
　然只在磨拭上用工不在照物上用工也　又曰問¶
　譖愬何以不行吾心之明何以不為譖愬所蔽曰此¶
　理在先覺章　魏徴言兼聴則明偏信則暗此只是¶
　所以不行之一端張芑山謂内多欲則小人伺間而¶
　進此即蒙引居敬窮理之説乃其本也　王宇泰曰¶
　不行謂譖愬雖巧而不得行之於我也非我不行人¶
　之譖愬也他人在行處求明所以不逺聖人只在不¶
　行處求明所以自遠　不行有兩解麟士以王宇泰¶
<pb:KR1h0057_WYG_016-13b>¶
　説為雅㸔來兼用為是　沈無回曰逺是就其明而¶
　贊之説不止於明者固不是説明之逺者猶屬兩層¶
　逺是其所以明處不逺之明止可言察不可言明吳¶
　因之曰遠非旁燭遠到之謂乃精微深邃之謂全要¶
　看註中不蔽於近一句然不蔽於近何以為遠大凡¶
　遠處易看唯近處看不破且如天地鬼神徃古來今¶
　雖甚幽渺寥廓然於我初無情識所牽愛憎所動故¶
　聰明可用而探索可窮唯耳目見聞之近毁譽是非¶
<pb:KR1h0057_WYG_016-14a>¶
　之間以情觸情以識投識聰明有所不能用察識有¶
　所不及施這等去處必非揣摩物情可得全是胸中¶
　原無情識種子所以種種變態當下銷鎔此視探賾¶
　索隱鈎深致遠之明何可同日而語故曰可謂遠也¶
　已矣如鏡之明者不必徃燭萬形而其能不昏翳處¶
　却便是遠也若只在照上用功不在磨鏡上用功此¶
　便流入億逆窠穴何啻千里　據存疑則明逺本領¶
　當在言外補出因之則混在本文説了存疑較清楚¶
<pb:KR1h0057_WYG_016-14b>¶
譚梁生謂假女謁苞苴醉飽燕樂之利以行其譖¶
¶
　譖安得不行指攘名奪位嫁禍陰賊之害以行其愬¶
　愬安得不行葢兩者從己利害起見非從人利害起¶
　見人之利害可視為隔膜已之利害必急於燃眉按¶
　此論甚好但以此講浸潤膚受則未切¶
足食足兵章總㫖　此章説得常變説不得經權兵可¶
　去食可去而信不可去正是立萬世之經如何可説¶
　權李衷一曰大抵兵之可去食之可去都謂其有信¶
<pb:KR1h0057_WYG_016-15a>¶
　在耳去食不是主定必死直是恃信足猶可全活也¶
　萬一不幸至死則寧以信死無寧以不信生信之所¶
　係豈不大哉民無信不立不但財窮食盡之時相叛相¶
　離不能一朝雖國富兵强之日相詐相傾而勢亦將¶
　渙矣聖人談經濟實用畢竟歸重信字¶
足食足兵節　首節只重信葢借兵食以衞信非以兵¶
　食而輕信也因之説最得　李毅侯曰帝王先富後¶
　教井田學校相為表裏民信之矣自在兵食既足之¶
<pb:KR1h0057_WYG_016-15b>¶
　後　又曰此章孔子意自重在信而今説者之意反¶
　重在兵食所以書義不得通曉¶
必不得已而去二節　兵食俱以周官兵食言若後世¶
　召募之兵税畆之食則不待不得已而始去也　孫¶
　淮海曰無信不立不但説兵食可去而信不可去且¶
　以見欲足食足兵而必在於立信也食足而無信則¶
　倉廩之儲未有不為大盜積者兵足而無信則器械¶
　之用未有不為大盜資者且將并兵食而失之矣¶
<pb:KR1h0057_WYG_016-16a>¶
　吳因之曰去食去兵是斟酌於不得已之中而權其¶
　所可去自古皆有死二句則獨揭信字另一論以¶
　深著其不可無葢上言其所可去民無信云云則言¶
　其不可去者非徒申明去食意而已民無信全要見¶
　得為政者使之如此觀註寧死而不失信於民二句¶
　最要於使字上著力政行於常兵食與信俱存政行¶
　於變信不與兵食俱去故曰信者國之大寶¶
棘子成曰章總㫖　李衷一曰章中重君子二字君子¶
<pb:KR1h0057_WYG_016-16b>¶
　者主張風教維持世道之人也¶
何以文為節　譚梁生曰質勝文則野勝文且不可况¶
　去文乎子成不特文勝質而直欲去文存質是不特¶
　為野人之説而直為異端非禮非樂之説也¶
惜乎夫子之説節　王觀濤曰意主救世故曰君子言¶
　過於激故云失不可追唯有此意而乃為此言所以¶
　可惜¶
文猶質也節　文待質而立質待文而顯原是分拆不¶
<pb:KR1h0057_WYG_016-17a>¶
　開的　上二句只泛言文質之不可分虎豹二句方¶
　破文之不可去是比體不是喻體　此專以本質之¶
　質言須兼質朴之質方是　葛屺瞻曰如在士君子¶
　則須從文備物備儀方成觀美若純任本質便無以¶
　别等威而明體統在細民則止能任質僑野率真自¶
　得其便若加了文采反張皇跼蹐　此段是以質朴¶
　對文采言俱在外面論　文質以時言則不特後王¶
　用文即上古亦未嘗全廢文以人言則不特君子宜¶
<pb:KR1h0057_WYG_016-17b>¶
　文即小人亦不得全廢文以地言則不特治外宜文¶
　即治内亦不得廢文以事言則不特文事宜文即武¶
　事亦不得廢文此文猶質二句之意是論其理如此¶
　虎豹二句則以廢文之言廢文之不特君子小¶
　人無辨註獨以此言者舉此以示例耳　此段是以¶
　内而本質外而文章言¶
年饑用不足章總㫖　王季和曰君民一體財用亦互¶
　相流注民富則互相流注者曰增故不至獨貧民貧¶
<pb:KR1h0057_WYG_016-18a>¶
　則互相流注者日減故不能獨富君或不足民自有¶
　以供之君雖有備民將起而奪之民之有即君之有¶
¶
三説當兼用若劉上玉謂均在徹内均是足的當¶
¶
　從徹字透出利似太拘¶
年饑用不足節　存疑註云公之意葢欲加賦以足用¶
　夫年饑民正賦且不能辦如何又欲加賦乃是欲今¶
　後加賦使國有餘積以備凶年不致臨時缺乏不是¶
　目下就欲加賦也蒙引謂不可曉葢未得此耳¶
<pb:KR1h0057_WYG_016-18b>¶
盍徹乎節　張彦陵曰盍字宜玩如云昔也徹行而足¶
　今也徹廢而不足則權之足與不足之間何不依先¶
　去行徹法語意虚活要他想那行徹法的好處出來¶
¶
譚梁生以朱子合作均分之説為誤謂古今公私¶
¶
　情事不甚相逺所謂一夫受田百畆受而耕非受而¶
　食也所食者百畆之餘故僅足八口也猶今之佃户¶
　此説大可駭異　存疑徹法兼貢助夏法十中取一¶
　民得其九公取其一助法十一中取一民得其十公¶
<pb:KR1h0057_WYG_016-19a>¶
　得其一註只云民得其九公取其一者就貢概言也¶
　故曰大約云　樂天齋翼註曰宣公税畝亦不曾廢¶
　了井田只是徹法外又加履畝之税今但革去履畝¶
　之税便是依舊行徹耳　節用意雖極要然却本¶
　文所無當在言外補説葢有若只要出君民一體¶
　之意未暇及此　有若之意主於開源註則兼節流¶
　説　存疑哀公之加賦是欲富國也有若之輕賦是¶
　欲富民也　徹法行而三家不得自肆大全朱子亦¶
<pb:KR1h0057_WYG_016-19b>¶
　有此説然須知是餘意不可作正講¶
百姓足節　張彦陵曰百姓之足不足須根徹法之行¶
　不行來　譚梁生曰大夫陪臣之足百姓所以不足¶
　在官則不在民也百姓之不足君用所以不足在私¶
　則不在公也　陳之遴百姓足節文　百姓足之時¶
　無論賦額畢登而宼盜不作物價不騰抑且家給人¶
　樂無戾氣以干天譴而什一安得不有餘　百姓不¶
　足之時無論箕斂不應而寇盜費其半物價踴其半¶
<pb:KR1h0057_WYG_016-20a>¶
　且民窮財盡聚衆怨以召凶荒而什一安得不告匱¶
¶
先王裕民多術而要不出於薄賦什一其迹耳蠲¶
¶
　租之詔嵗下補助之恩時及一且貸其强半矣　今¶
　日瘠民多術而要莫慘於加賦什二亦其名耳吏以¶
　巧取為賢民以稱貸救死十且征其三四矣　大全¶
　辯芑山張氏曰宋神宗熈寧元年執政以河朔旱傷¶
　國用不足乞南郊勿賜金帛詔學士議司馬光曰救¶
　災節用當自貴近始可聴也王安石曰國用不足以¶
<pb:KR1h0057_WYG_016-20b>¶
　未得善理財者故也光曰善理者不過頭會箕斂耳¶
　安石曰不然善理財者不加賦而用足光曰天下安¶
　有此理天地所生財貨百物不在官則在民彼設法¶
　奪民其害乃甚於加賦此葢桑羊欺武帝之言太¶
　史公書之以見其不明耳按光之言甚正加賦固足¶
　以害民乃又有詭為不加賦之説而其害乃倍蓰於¶
　加賦如安石之行青苗手實者後世不可不深戒也¶
¶
又朱子云自古救荒自有兩説第一是感召和氣¶
¶
<pb:KR1h0057_WYG_016-21a>¶
　以致豐穰其次只有儲蓄之計若待他飢時理㑹更¶
　有何策乾道中崇安大飢朱子立社倉法以救之此¶
　所謂儲蓄之計也陸象山云社倉固為農之利然年常¶
　豐田常熟則其利可久苟非常熟之田一遇歉歲則¶
　有散而無斂來歲缺種異時乃無以賑之莫若兼置¶
　平糶一倉豐時糴之使無價賤傷農之患缺時糶之¶
　則摧富民閉廩騰價之計折所糴為二毎存其一以¶
　備歉歳代社倉之匱實為長利也按象山此舉足補¶
<pb:KR1h0057_WYG_016-21b>¶
　朱子社倉所未及後世徒知有社倉之法而不講求¶
　象山平糴之制無怪其名存實亡本以利民而反害¶
　之也黄氏震云社倉之至民不堪命或至自經僉¶
　謂此文公法也無敢議變震謂非變其法也救其¶
　耳乃請於朝鳩錢買田豐年聚租荒年賑散不惟不¶
　取其息併亦不取其本庻乎有利無害愚按黄氏不¶
　拘先法而買田以救其意固甚善然有散無斂民¶
　無後慮在良農固可助其不給無荒時失事之憂彼¶
<pb:KR1h0057_WYG_016-22a>¶
　惰農亦私有所恃而不盡力於南畝則反以滋小民¶
　惰窳之習助天而棄人亦非䇿之善者不若象山平¶
　糴之説為久而無也救荒者慎思之¶
子張問崇徳辨惑節　張彦陵曰崇徳工夫全在徙義¶
　上但根基須從實地做起故以主忠信先之二者原¶
　是一串事但論用力則徙義為實論立本則忠信為¶
　先　二者雖是一串而實有兩項對説為是麟士亦¶
　欲作一串解不必從　喬君求曰只是一個忠信必¶
<pb:KR1h0057_WYG_016-22b>¶
　奉此念為主宰然有悃愊為忠信拘攣亦為忠信却¶
　又去此取彼如遷移然則自一念之真實積為百念¶
　之髙明日新月盛而不自知矣　沈無回曰人心之¶
　不變不化者是忠信義即此心之萬變萬化者也¶
　義自兼内外而大全蒙引皆以忠信為内義為外者¶
　只以事之宜言也　主字徙字是工夫忠信與義是¶
　徳饒氏謂忠信是徳徙義是崇林次崖謂主忠信未¶
　有工夫徙義方是工夫俱謬麟士不取饒而取林不¶
<pb:KR1h0057_WYG_016-23a>¶
　知何也　刁蒙吉曰主忠信而不徙義則有膠柱鼓¶
　瑟之患徙義而不主忠信則為權謀術數之學　聖¶
　門工夫只有博學於文約之以禮此崇徳便是約禮¶
　中事辯惑便是博文中事比博文約禮又較切實些¶
　想立此名目是因人而施(壬申八月閲大全朱子論胡氏之説識此)　崇¶
　非有所添増謂其不流於汚下也¶
愛之欲其生節　張彦陵曰所愛惡雖主一人但上是¶
　開説重兩欲字上下是實説重既又二字上倐愛倐¶
<pb:KR1h0057_WYG_016-23b>¶
　惡倐生倐死意上二句已含下二句只是叠上語耳¶
　既字又字只要形容他惑亂意出非有兩層　徐自¶
　溟曰要在四個欲字上見惑惑只是個欲心所蔽耳¶
　祛惑莫先祛欲　存疑謂愛惡只作一人看看來上¶
　二句還宜開説不必專主一人既欲二句方專指一¶
　人看　佐案曰毋論好惡之僻即其人本自當愛當¶
　惡加一毫意思便於心體有累便是惑¶
君君臣臣章總㫖　樂天齋翼註曰此章即正名之意¶
<pb:KR1h0057_WYG_016-24a>¶
¶
刁蒙吉曰還是核實之意¶
¶
君君臣臣章　徐自溟曰夫子意在責成君父景公果¶
　善其言則當反其所以為君父者何如則臣子之經自¶
　此定矣乃其言曰君不君臣不臣父不父子不子則是不¶
　揣一個頭腦而欲大家分任其責又安能以君而制其臣¶
　父而制其子也哉　刁蒙吉曰春秋於臣子弑逆者必¶
　重其責於君父君唯不君臣所以不臣父唯不父子所以¶
　不子端本澄源之道也詩書於君父頑悖者必重其責於¶
<pb:KR1h0057_WYG_016-24b>¶
　臣子君雖不君臣不可以不臣父雖不父子不可以不子負罪¶
　引慝之道也四件四平説　譚梁生謂自晏嬰沮尼谿之¶
　封孔子接淅而行反於魯時年四十二是歲昭公薨定公立¶
　孔子自此用魯後去魯周流列國不復更入齊境矣是知¶
　景公問政在昭公之世也是時弑莊公者崔杼也滅崔氏者¶
　慶封也圍逐慶氏者欒高陳鮑也孔子之對不專在去陳¶
　氏迨陳乞子恒弑簡公去孔子對景公問時且三十年所矣¶
片言可以折獄者章　聲清曰康誥論聴獄曰服念五¶
<pb:KR1h0057_WYG_016-25a>¶
　六日至於旬呂刑論聴獄曰察辭于差非從唯從大¶
　都欽恤用刑者貴遲疑不貴神速然則夫子何以片¶
　言與由曰此雖明與其捷實隂戒以驟也若曰片言¶
　折獄唯由若他人或不必如此驟決耳　忠信明決¶
　該得廣輔氏蔡氏皆就折獄説故蒙引以為小然蔡¶
　氏説亦渾　附李毅侯曰忠信是本明決是用子路¶
　片言折獄全在忠信上人心各有良知道之以徳齊¶
　之以禮有恥且格君能以禮讓為國則可以無訟矣¶
<pb:KR1h0057_WYG_016-25b>¶
　而况於折獄乎片言折獄全是未言之先有以取信¶
　於人故如此其去無訟者不言之化亦只在升堂入¶
　室之間耳程子所謂達却便是這氣象也¶
聴訟吾猶人也章　道徳齊禮是乃所以使也¶
子張問政章　朱子曰若是有頭無尾的人便是忠也¶
　不久所以孔子先將個無倦逼截他　只重無倦以¶
　忠不重居之行之居行雖有心與事之分而無倦以¶
　忠則俱在心上説故雙峯謂此論為政之心最是¶
<pb:KR1h0057_WYG_016-26a>¶
君子成人之美章　刁蒙吉曰誘導引也就未成時説¶
　掖扶翼也就將成時説奬誇許也就正成時説勸勉¶
　勵也就既成時説既成又恐其以一善自阻也故勉¶
　勵之四字四様意思皆所以玉人於成也　莊忠甫¶
　曰人之美惡無所待而生有所待而成生由乎我成¶
　由乎人方一念之初發也贊之以堅其志鼓之以決¶
　其氣助之以壯其勢則其成也忽然矣若訾其疵以¶
　敗其意陳其禍以怵其心散其援以孤其力則不成¶
<pb:KR1h0057_WYG_016-26b>¶
　也亦決然矣葢成與不成之機在心不在迹聖人特¶
　恐世人不察心而觀迹則有疑君子而信小人者故¶
　特别而言之　君子時借人以私便似乎導欲而長¶
　邪然其意歸於成美如謂好勇好貨好色為無傷是¶
　也小人時繩人以正理似乎擁善而牖良然其意歸¶
　於成惡如樓䕶議論常依名節袁盎引義慷慨是也¶
¶
小人之於人之惡也迎合之容養之而已　高中¶
¶
　曰國家用一君子則不止獨受其人之利而其成¶
<pb:KR1h0057_WYG_016-27a>¶
　就天下之善為利更無窮用一小人則不止獨受其¶
　人之害而其敗壊天下之善為害更無窮可不審察¶
　之哉　學者取友亦然¶
政者正也章　吳因之曰此與大畏民志同上下之道¶
　交相畏者也上有畏其下之心所謂赫赫具瞻是也¶
　然後下有畏其下之心所謂有恥且格是也孰敢二¶
　字可玩　若使今人遇一大人問政不知條陳出許¶
　多事件看聖人對康子何等要言不煩(壬申八月)¶
<pb:KR1h0057_WYG_016-27b>¶
季康子患盜章　莊忠甫曰上不欲則下不竊非獨感¶
　化之説也多欲則斂重斂重則民窮民窮則不得已¶
　而為盜不欲則藏富於民民富而禮義附焉孰甘棄身¶
　於不義故曰雖賞之不竊　張子曰欲生於不足¶
　欲生於不足此與莊説雖非正意而可相發明　樂¶
　天齋翼註曰康子之問在弭盜以法夫子之對在弭¶
　盜以心　大全辯卓庵張氏曰北魏主問秘書令高¶
　祐曰何以止盜對曰昔宋均立徳猛虎渡河卓茂行¶
<pb:KR1h0057_WYG_016-28a>¶
　化蝗不入境況盜賊人也苟守宰得人治化有方止¶
　之易矣唐太宗與羣臣論止盜或請用重法太宗曰¶
　當去奢省費輕徭薄賦使民衣食有餘則自不為盜¶
　安用重法此皆端本澄源之義所謂先自治而後治¶
　人也至僖宗朝王仙芝陷曹濮州黄巢聚衆應之攻¶
　剽州縣民困重斂者爭歸之數月間衆至數萬范氏¶
　曰自古盜賊之起國家之敗未有不由暴賦重斂而¶
　民之失職者衆也唐之季世政出閹宦不惟賦斂割¶
<pb:KR1h0057_WYG_016-28b>¶
　剝復販鬻百物盡奪民利使民無衣食之資欲不亡¶
　得乎按范氏此論即太宗止盜之意乾符三年僖宗¶
　令天下鄉村各設弓刀鼓板以備羣盜綱目深譏之¶
　孔子所以專言不欲而不及備盜之具良有以也¶
如殺無道章　如殺無道句説約所載鄒嶧山三説可¶
　兼用　欲字深看起念方寸盟心幽獨皆安於天理¶
　之粹然則意念所到之處即提醒開悟民心處而民¶
　自潛化於善矣　樂天齋翼註曰猶云真心好善也¶
<pb:KR1h0057_WYG_016-29a>¶
　有躬行以率之意不作欲民之善説　風草是借言¶
　不是喻言¶
子張問士章總㫖　此章即是為己為人之辯但子夏¶
　則防其於謹嚴處有箇為人之意子張則防其於廣¶
　大處有箇為人之意　一真一假一欺一慊　闇然¶
　而日章的然而日亡的是此章注脚　管登之曰子¶
　張質最近仁葢有善與人同之度而不以狷介為高¶
　者其干禄其求聞皆欲公其身於天下也使在今日¶
<pb:KR1h0057_WYG_016-29b>¶
　則皆目之為萬物一體之聖學矣夫子所以嚴為之¶
　檢者為其氣度本近誠而僻習亦易入偽也好義下¶
　人亦子張之能事特分量為難滿耳唯質直少有未¶
　足而亦必無色取行違之弊也¶
子張問士二節　李毅侯曰何哉爾所謂達者一句為¶
　一章精神發出他病痛然後下藥¶
是聞也節　四書鏡曰達是我這裏達將去聞是要他¶
　那裏聞知我　譚梁生曰是聞也非達也如謂問行¶
<pb:KR1h0057_WYG_016-30a>¶
　與干禄是截然兩義也問行則是干禄則非也達者¶
　不求人之有譽獨求己之無咎聞者反是　是聞也¶
　非達也是説聞與達名義之不同夫達也者二節是¶
　説其所以致聞致達者須辯不是以上節包下二節¶
　也　葢我之所以致之者不同故世之所以報我者¶
　亦不同¶
夫達也者節　張彦陵曰質是質朴無粉飾直是正直¶
　無邪曲　佐案曰大抵率直的人只愁不會委曲不¶
<pb:KR1h0057_WYG_016-30b>¶
　怕他迎合人情但肻在人情上體貼便是自己不存¶
　適莫正善於比義者　此直字與人之生也直直字¶
　不同彼直字濶　吳因之曰註以所行合宜解義與¶
　别處因時制宜不同言只就素位中所宜做底去做¶
　更不竒竒怪怪丢起本身别做一様驚世駭俗之事¶
¶
觀察下人還是兩件世固有能觀察而不肯下人¶
¶
　者有下人而不能觀察者饒氏謂是一件事恐非存¶
　疑謂觀察是為下人張本則亦是兩件矣而又以饒¶
<pb:KR1h0057_WYG_016-31a>¶
　氏之説為是不可解也然大全朱子亦説得不甚分¶
　明須再詳之　下人似亦不止在觀察　此意與刁¶
　蒙吉暗合　刁蒙吉曰或曰人之言色未必有公而¶
　無私以之為符驗可乎曰察之觀之以其公而無私¶
　也若毁謗之言忌嫉之色則非所問矣卑以自牧慮¶
　以下人也易所謂謙謙君子尊而光卑而不可踰者¶
　與葢處心積慮之間實有不敢上人者非徒以其言¶
　與色而已也　學問既成之後雖有微瑕人多不敢¶
<pb:KR1h0057_WYG_016-31b>¶
　直指故尤不可不觀察(壬申)　徐岩泉曰慮以下人者¶
　縱我或有實行矣而人或不信我亦謙謙然只管自¶
　家做去便有人不知而不愠意此是為己實心實學¶
　學力到此自然誠能動物　尹孔怡曰此非謙恭以¶
　周旋人事也以下節反照乃疑不自居意下人者與¶
　無忌憚相反　所謂務實者兼實心實行質直慮下¶
　是實心好義觀察是實行註自脩乎内及充乎内二¶
　内字似當兼身心説與内主忠信之内不同¶
<pb:KR1h0057_WYG_016-32a>¶
夫聞也者節　張彦陵曰色取仁便見行違仁此乃相¶
　足之語無兩層　此節分明畫出一個鄉愿色取行¶
　違即居似忠信行似亷潔意居之不疑即自以為是¶
　意邦家必聞即衆皆悦之意　語類有一條説此與¶
　鄉愿不同　樂天齋翼註曰行違據註是行實背仁¶
　看來他非不欲假於色并假於行但事事合理則又¶
　無以自便其私故不覺違背去了葢色為虚而行為¶
　實實處却假不得　劉上玉曰亦有不自知其非而¶
<pb:KR1h0057_WYG_016-32b>¶
　居之不疑者此意亦可兼用　刁蒙吉曰今之學者¶
　一意做舉業固不待言即希聖希賢之軰或欲求譽¶
　於一時或欲著聲於百代其不從名上起見者葢寡¶
　矣¶
樊遲從遊於舞雩之下章總㫖　蒙引謂崇徳脩慝辯¶
　惑皆是心上工夫然看來徳字似不專指心¶
樊遲從遊於舞雩之下節¶
先事後得節　蔡虚齋曰先事後得只是心力專一必¶
<pb:KR1h0057_WYG_016-33a>¶
　有事焉而勿正底意朱子以意思高逺來説崇徳又¶
　是一意　然亦當兼説　先事後得大全朱子兩條¶
　一是未為而先計之一是方為而遽圖之　不曰徳¶
　崇而曰崇徳見這先事後得之心正所以崇其徳而¶
　使之滋長也不可把徳字倒在崇字上　吳因之曰¶
　攻寇目不他視耳不他聴努力向前專心致志一縮¶
　手不得一退步不得無攻人之惡不是聖人禁止他¶
　也不是脩慝者用力拏住須先認得慝字分曉那無¶
<pb:KR1h0057_WYG_016-33b>¶
　字便得力葢顯然過惡還易掃除唯在心曲隱微處¶
　那頭緒渾不見若真箇理會得便見前念方息後念¶
　又起此方按伏彼又跳梁方苦主弱而客强雖欲攻¶
　自是無暇凡暇於攻人者只是未嘗攻己惡也　惡¶
　顯而慝微然微必至顯故遲以為慝而夫子以為惡¶
¶
四書鏡曰不必不從事於徳而後徳不崇也即一¶
¶
　心以圖其事又一心以計其得則雜而不純便非崇¶
　徳不必不從事於治己而後慝不脩也即一心以治¶
<pb:KR1h0057_WYG_016-34a>¶
　己又一心以治人則自治緩而不切便非脩慝　樂¶
　天齋翼註曰一朝之忿言其忿至小非終身不可解¶
　之仇　袁了凡曰人心唯怒為難制忿不及懲則盪¶
　情滅性是不知有身也不能抑情制欲而傷其身是¶
　亦親之辱也此論是非不論利害　此論最精然是¶
　非利害還當兼説　譚梁生評了凡此條云聖學正¶
　不在論心而遺事亦非論是非而遺利害如此説似¶
　入細反入套¶
<pb:KR1h0057_WYG_016-34b>¶
樊遲問仁章總㫖　吳因之曰問仁而曰愛人問知而¶
　曰知人觀知人愛人並舉可知便是不相妨害了舉¶
　直錯枉二句即是明知人愛人道理舜有天下節又¶
　即是發明舉直錯枉能使枉直道理大抵樊遲未達¶
　以下只申明首節所寓之意非以仁知異用仁知相¶
　承作兩項開對¶
樊遲問仁節¶
樊遲未達兩節　劉上玉曰此處仁字絶不可露一露¶
<pb:KR1h0057_WYG_016-35a>¶
　則遲無復疑矣註使枉者直則仁矣及二者相為用¶
　俱宜渾之¶
樊遲退節　李衷一曰遲只曉得夫子之言知故把能¶
　使枉直之言都做知看謂既知其孰枉孰直愛便行¶
　不去不知就能使二字便見知有轉移曲成處亦是¶
　仁不必盡舉無錯乃為仁也遲問子夏分明見夫子¶
　畢竟要分别枉直不免要用舉錯其初知妨於仁之¶
　疑終未洒然　遲既以夫子之言專為知發則知妨¶
<pb:KR1h0057_WYG_016-35b>¶
　於仁之疑終未釋且復疑使枉者直之無與於知矣¶
　但對子夏説則只疑得使枉者直一句蒙引亦明其¶
　初知妨於仁之疑雖終未洒然然遲口中未嘗説出¶
　李説只可在言前説　下文子夏之答則併遲意中¶
　之惑都解之矣　吳因之曰何謂也言夫子論知之¶
　言如此實有可疑不知其果何謂也註未達能使枉¶
　者直之理謂未達此句是論仁而非論知之理葢遲¶
　唯合認舉直錯枉二句皆為知故有何謂之問　譚¶
<pb:KR1h0057_WYG_016-36a>¶
　梁生曰見字一經電切視也一形甸切顯也露也俗¶
　作現現字義屬物見屬人同韻相見之見本如字讀¶
　集註毎一處兩音如儀封人前後音現中音見此章¶
　見子夏音建見於夫子音見¶
富哉言乎節　子夏解遲之惑只富哉言乎一句已盡¶
　了下節不過引舜湯事以足其詠嘆之意¶
舜有天下節　看來第四節遲非疑化枉之無與於知但¶
　謂舉錯是我所得主枉者直非我所得主必使枉者¶
<pb:KR1h0057_WYG_016-36b>¶
　直而後為知則天下之為知者難矣如此説方與註¶
　又字切若如蒙引因之之説則只宜用因字不宜用¶
　又字矣富哉言乎一句則解遲意中之惑引舜湯事¶
　則以見能使枉直為必然之理也自是兩截余向俱¶
　似誤看曰如此則註子夏葢有以知夫子一句當在¶
　富哉言乎下何以置在舜湯節下也曰此固可疑然¶
　亦不必拘想朱子以此章兼仁知意為重故復説此¶
　一句於末原非指舜湯一節言也(己亥十一月十六改)　圈外尹氏¶
<pb:KR1h0057_WYG_016-37a>¶
　註另是一様間架與圈内不合不特贊樊遲好問之¶
　為餘意也¶
子貢問友章　樂天齋翼註曰忠是一段真懇忠愛心¶
　在言前未有此言先有此心　張彦陵曰不可非不¶
　聴也謂其人不可以忠告善道即止不言所謂諒而¶
　後入也　此意亦本蒙引然須兼不聴説方是　李¶
　衷一曰不可則止非棄之也機未投且俟之尚可後¶
　圖　理解曰不可則止者積誠以動之寛歲月以待¶
<pb:KR1h0057_WYG_016-37b>¶
　之非畏辱而棄之也　分之則三項合之只一件不¶
　忠告叫不得善道不善道叫不得忠告不可不止叫¶
　不得忠告善道不忠告善道叫不得不可則止叫不¶
　得不辱¶
君子以文㑹友章　吳因之曰君子會友果何所為欲¶
　藉之以講明天下之理也其聞見所資豈不甚重哉¶
　而抑又不但資聞見已也即為仁工夫全是自己著¶
　實做的亦是友以輔之而已此一節只要説得取友¶
<pb:KR1h0057_WYG_016-38a>¶
　之益意思透徹便是　顧涇陽曰自古無闗門閉户¶
　的聖賢自古聖賢無孤立無與的學問　刁蒙吉謂¶
　可作此章注疏¶
<pb:KR1h0057_WYG_016-38b>¶
　四書講義困勉録卷十五¶
