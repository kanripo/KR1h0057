# -*- mode: mandoku-view -*-
#+TITLE: 四書講義困勉錄
#+DATE: 2018-03-28 13:09:46.559426
#+PROPERTY: ID KR1h0057
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷十三
<pb:KR1h0057_WYG_014-1a>¶
欽定四庫全書¶
　四書講義困勉録卷十三¶
　　　　　　　　　　贈内閣學士陸隴其撰¶
鄉黨¶
¶
孔子於鄉黨章總㫖　翼註曰此章只重言不重貌註¶
　云言貌者言之貌也　此章重註不同二字在鄉黨¶
　則不言在廟朝則言唯謹爾只帶說正見其言也如¶
　雲峯説則在鄉黨固不言在廟朝亦不輕言反重在¶
<pb:KR1h0057_WYG_014-1b>¶
　唯謹處此另是一説不必從　蔡曦伯曰常人於父¶
　兄宗族前誇逞才辨而一遇當塲大禮大政所在一¶
　籌不能展聖人則恂黙於鄉黨而大能抒於宗廟¶
　朝廷可見語黙無非天則玩上下文勢信當如此看¶
　非兩平分列語　此節議論殊令人可愧　刁蒙吉¶
　曰孔子雖少孤顔母在堂有年伯兄殘疾亦未聞不¶
　壽事親從兄之儀豈無可述而誌者與乃篇中曽不¶
　之及何也¶
<pb:KR1h0057_WYG_014-2a>¶
孔子於鄉黨節　王觀濤曰恂恂只是樸茂對文飾言¶
　不對詐偽言似不能言二句連看勿斷口氣猶云恂¶
　恂乎其似不能言　蒙引解恂恂二句皆言貌合説¶
　極是存疑又謂只作詞氣説容貌在其中更分曉¶
其在宗廟朝廷節　徐自溟曰於鄉黨則敦退讓於朝¶
　廟則示建明其隱黙於鄉黨正以唯謹之心而黙養¶
　其能言之氣其舒於朝廟又正展其能言之似而自¶
　致其忠孝不容己之極思上下相形只一意¶
<pb:KR1h0057_WYG_014-2b>¶
朝章總㫖　張彦陵曰侃侃是明行其直誾誾是婉行¶
　其直(此與雲峯看鄉黨章一例)總是一直字踧踖是趨步不遑與¶
　與是踖踧處中適總是一敬字¶
朝與上大夫言節　徐自溟曰首著一朝字頗重見是¶
　君之朝也是諸大夫所共以事君之朝也諸大夫既¶
　是共朝以事君則所與言之事皆為君而言侃侃誾¶
　誾皆形容其言時之氣度聖人豈以勢位之崇卑而¶
　異待葢下大夫分等而人衆非直毅且開聚訟之門¶
<pb:KR1h0057_WYG_014-3a>¶
　上大夫權一而望隆必巽語始臻和衷之雅因人而¶
　施無非忠於為國意　翼註曰言主商確政事説註¶
　諍字不是彼有失而我諍之只寓直於和便是諍¶
君在節　陸聚岡曰説君在則天威儼然踖踧如象其¶
　起居不遑之狀而與與如又象其踖踧之中適是一¶
　個意象不平對　翼註曰踖踧字從足傍説者謂足¶
　不寧也㸔來還包一身儀容言不専主足　又曰威儀¶
　中適之貌中是得中而不為己甚之恭適是安適而¶
<pb:KR1h0057_WYG_014-3b>¶
　全無拘迫之態¶
君召使擯章總㫖　張彦陵曰首節是被命之初次節¶
　是賔主方見之時三節是君迎賔以入之時末節是¶
　禮畢之後各節俱重下半截葢始終一於敬而已¶
君召使擯節　翼註曰君命當敬而擯相又國之重事¶
　故尤加敬　四書家訓曰舉上下以該一身¶
揖所與立節　吳因之曰揖所與立左右手宜不免於¶
　參差而不齊而衣之前後常自襜如左右手與襜如¶
<pb:KR1h0057_WYG_014-4a>¶
　相呼應　翼註曰襜如云者非徒以其衣之整而¶
　美觀也要得其㫖趣在手動而身不與之俱動上葢¶
　揖左人傳君命而出然轉身向左則背君今但左其¶
　手不左其身揖右人傳賔命而入然轉身向右則背¶
　賔今但右其手不右其身身不動故衣亦不動而襜¶
　如整齊見其不背君賔也襜如是身不動之驗身不¶
　動是不背君賔之意此是㫖趣　麟士謂以夫子為¶
　次擯似拘最妙葢擯原不止三人則不必為次擯而¶
<pb:KR1h0057_WYG_014-4b>¶
　後有左右也　擯介之數大全蒙引只説得兩君相¶
　見之禮邢疏又有使卿大夫相聘禮其介各下其君¶
　二等主君擯數如待其君但主君至大門而不出限¶
　不傳命上擯進至末擯閒揖賔賔亦進至末介間上¶
　擯揖而請事入告君君自來必傳命者聘義云君子¶
　於其所尊弗敢質敬之至也邢疏説得詳但謂不傳¶
　命則擯介自上擯以外只虚陳列而無所事所謂揖¶
　所與立左右手似不説此所以大全蒙引只以兩君¶
<pb:KR1h0057_WYG_014-5a>¶
　相見之禮言¶
趨進節　揖所立時而襜如是手雖動而身容肅趨進¶
　時而翼如是足雖動而手容恭　丘月林曰張是臂¶
　不貼身而張開如翼拱是手不下垂而高拱如翼¶
賔退節　總註擯相相字未見著落¶
入公門章總㫖　此章以出入二字為闗鍵入有入門¶
　過位升堂三節事出有降階沒階復位三節事上是¶
　君漸近而敬有加下是君漸逺而敬無己自始至終¶
<pb:KR1h0057_WYG_014-5b>¶
　只是一個敬胡雲峯曰初則身如不容次則言似不¶
　足又次則氣似不息君愈近則敬愈加至於舒氣解¶
　顔若少放矣而踖踧餘敬久而未忘則聖人之所以¶
　存心者可見矣¶
入公門節　鞠躬二句連㸔下句是形容上句¶
立不中門節　或問中門之説饒雙峯曰中間有闑兩¶
　旁有棖棖是大門兩旁之木如今壁尺相似闑是中¶
　間兩扉相合之處又有一木常設而不動東西兩扉¶
<pb:KR1h0057_WYG_014-6a>¶
　各有中君出入則皆由左出則以東扉為左入則以¶
　西扉為左士大夫出入君門則皆由右出以闑西為¶
　右入以闑東為右然雖由右亦不敢正當棖闑之中¶
　葢避君出入處也　雙峯東入西出之處麟士駁之¶
　極是但謂雙峯誤認由闑右即是解不中門則苛雙峯¶
　亦非以由闑右為不中門正解但其㸔由闑右處差¶
　耳其謂雖由右亦不敢當棖闑之中原不差也　冉¶
　永光曰闑右饒氏兼東西兩扉説麟士只主右扉説¶
<pb:KR1h0057_WYG_014-6b>¶
　引證固為有據然從饒説者多以其文義明暢故也¶
¶
中門中字語類既云活㸔則不專是右扉之中矣¶
¶
　而集註又云君出入處也則又似專以右扉言㸔來¶
　此君字疑當兼本國之君異國之君説　竊疑士大¶
　夫出入公門由闑右即是拂闑之意葢謂由闑右而¶
　不由闑中耳然麟士謂此句非不中門正解未敢遽¶
　斷姑俟再定(壬寅六月十一)　大全辨惟適張氏曰此即廉¶
　逺堂髙之意一舉足而不敢忘君則必無犯上干紀¶
<pb:KR1h0057_WYG_014-7a>¶
　之事矣非徒敬君亦使人絶放僻之念古人謹微之¶
　意如此莫僅作常禮㸔後世人臣惟有不必如此之¶
　意推而至於弑逆無難方知古人禮意深逺處¶
過位節　孟子曰舜南面而立亦可証古無坐見臣下¶
　之禮¶
攝齊升堂節　四書家訓曰臣北面見君原在堂下而¶
　此云升堂者何乃君出相見正禮已畢而或特命夫¶
　子升堂咨詢政事也¶
<pb:KR1h0057_WYG_014-7b>¶
出降一等節　翼註曰出字是自堂而出不是出公門¶
¶
附四書家訓曰此出字舊與入字對説不去　又¶
¶
　曰逞顔色怡怡者非以君不見而有肆心乃深幸升¶
　堂之餘得以自效不覺其和悦耳　怡怡如也正是¶
　形容逞顔色處　趨字連上謂沒階而趨也　攝齊¶
　升堂沒階趨皆非夫子所獨重在其下句餘俱當以¶
　此推之¶
執圭章總㫖　合言則總名曰聘享與覿皆聘中事分¶
<pb:KR1h0057_WYG_014-8a>¶
　言則聘是聘享是享覿是覿聘則執圭是初見享是¶
　第二次見覿是第三次見¶
執圭節　執圭提起非被命之初乃在鄰國行禮之時¶
¶
四書家訓曰非圭之重君之重也　丘毛伯曰夫¶
¶
　子一捧著命圭自頂至踵手足頭面那一處不為君¶
　用故敬形於躬則鞠躬如不勝敬形於手則上如揖¶
　下如授敬形於面則勃如臨戰之色敬形於足則縮¶
　縮如有循行之度　翼註曰足縮縮如有循是接武¶
<pb:KR1h0057_WYG_014-8b>¶
　而不布武也¶
享禮有容色節　行聘禮畢而後行享禮聘是以命圭¶
　通信少間仍舊退還命圭享是獻其圭璧琮璜非命¶
　圭也　翼註曰上節執圭主於敬下節享覿主於和¶
¶
四書家訓曰非敬無以謹聘問之禮非和無以展¶
¶
　聘問之情　刁蒙吉曰晁氏之説甚謬孔子行實豈¶
　史氏能盡録　按此大全厚齋馮氏已駁之¶
君子不以紺緅飾章總㫖　徐儆曰孔子之服吉凶¶
<pb:KR1h0057_WYG_014-9a>¶
　有等邪正有辨寒暑有宜内外有辨公私有别表裏¶
　有稱長短有度厚薄有宜其動必中則皆聖心化裁¶
　之妙用　紺緅節吉凶之辨也而見於飾者如此紅¶
　紫節邪正之辨也而見於䙝服者如此當暑四節寒¶
　暑之辨也而見於裘葛者如此當暑節内外之辨也¶
　而見於葛者如此緇衣三節公私之辨也而見於裘¶
　者如此緇衣節表裏之稱也而見於公服者如此䙝¶
　裘節長短之度也而見於䙝裘者如此狐貉節厚薄¶
<pb:KR1h0057_WYG_014-9b>¶
　之宜也而見於䙝裘者又如此去喪節亦吉凶之辨¶
　也而見於佩者如此帷裳節亦公私之辨也而見於¶
　裳者如此羔裘節又吉凶之辨也而見於弔喪者如¶
　此吉月節又公私之辨也而見於致仕而朝者如此¶
　参錯相應文章妙絶¶
君子不以紺緅飾節　刁蒙吉曰紺深青赤色浮¶
　也浮赤色於深青之色也註但曰齊服而不言飾則¶
　是齊服純用紺也　玩註紺齊服也孔註亦謂紺者¶
<pb:KR1h0057_WYG_014-10a>¶
　齊服盛色則以齊服純用紺非若緅之僅用以飾也¶
　而蒙引則謂齊服用紺飾喪服用緅飾大全亦有齊¶
　服用絳之説則紺又似止用以飾與緅一例也從蒙¶
　引大全似直捷　四書家訓曰紺色即今之鴉青緅¶
　色即今之水紅　爾雅曰一染謂之縓再染謂之頳¶
　三染謂之纁考工記曰三入為纁五入為緅七入為¶
　緇檀弓曰練衣縓縁孔氏是讀緅為縓故以緅為練¶
　服而曰一入曰緅也集註因此饒氏陳氏駁之非是¶
<pb:KR1h0057_WYG_014-10b>¶
　但亦須識得緅字本義¶
當暑袗絺綌節　備考曰論語表絺綌絺綌在外也詩¶
　蒙彼縐絺縐絺在外也然詩傳原有兩説不必太拘¶
¶
許白雲謂此常居之服㸔來兼公私為是　翼註¶
¶
　曰當暑不重袗絺綌只重必表¶
緇衣羔裘節　蔡虚齋曰依語録則裼在内依集註則¶
　裼在外今考之玉藻曰羔裘緇衣以裼之又曰裘之¶
　裼也見美也服之襲也充美也又記曰曾子襲裘而¶
<pb:KR1h0057_WYG_014-11a>¶
　弔子游裼裘而弔由此觀之則裼在外明矣　語録¶
　之説誠不可解虚齋辨之是矣余所覽蒙引删本去¶
　此一段何也　緇衣以裼裘裼字與鄭氏必當裼也¶
　之裼有别葢裼字有二義對裘言則為掩覆之義對¶
　襲言者是呈美之義竊疑對裘言者是裼字正解對¶
　襲言者是轉用　按息民之祭即所謂臘也¶
䙝裘長二節¶
狐貉之厚以居節　徐儆曰出以輕裘為便故厚者¶
<pb:KR1h0057_WYG_014-11b>¶
　以居輕重之間有制存焉¶
去喪無所不佩節　喪不佩去喪必佩二意兼重　許¶
　白雲曰凡佩有徳佩有事佩¶
非帷裳節　不敢以私服而混於朝廟可見尊祖敬宗¶
　之心非止為省費言　大全胡氏謂唯深衣則殺蒙¶
　引謂殺不止深衣未知孰是　按麟士於孟子陳代¶
　章引農書徐元扈之説曰計周一尺當今浙尺八寸¶
　當今織染所欽降金星牙尺六寸四分而於此章則¶
<pb:KR1h0057_WYG_014-12a>¶
　云周尺於今尺不知何如想忘之耳¶
羔裘冠不以弔節　四書家訓曰重辨服不重哀死¶
¶
大全李氏羔裘朝服冠祭服考禮朝服亦冠¶
¶
　是冠不止是祭服然蒙引存疑説約皆主此説不¶
　知何故¶
吉月節　此句不重在吉月而朝重在朝服二字　或¶
　曰魯自文公不行視朔之禮孔子恐其禮廢故每於¶
　月朔必朝服而朝所謂我愛其禮也　四書家訓謂¶
<pb:KR1h0057_WYG_014-12b>¶
　朝是北面而拜於家極是但亦不必拘説兼用可也¶
¶
刁蒙吉曰蘇氏謂此章雜記曲禮非特孔子事愚¶
¶
　謂曲禮古今所同也見曲禮於行事孔子所獨也而¶
　況化裁妙用出於曲禮之外者固多乎安得不以為¶
　孔子事也¶
齋必有明衣節　翼註曰布非尚儉取其純素所以表¶
　誠朴之意　按祭服必致美而齋服則用布亦先有¶
　質而後有文之意¶
<pb:KR1h0057_WYG_014-13a>¶
齊必變食節　變食不飲酒茹葷加牲盛饌二義可兼¶
　用　王宇泰曰夫人心易於玩忽故飲食起居之間¶
　亦必變而遷之異於平時所以提撕此心使無時不¶
　致其精明也大全謂總注致潔屬明衣寢衣變常屬¶
　變食遷坐㸔來夫子衣食起居皆可謂致潔皆可謂¶
　變常不分為是¶
食不厭精章總㫖　張彦陵曰在不多食斷上是飲食¶
　之制下是因飲食而類記之總重在節飲食上　吳¶
<pb:KR1h0057_WYG_014-13b>¶
　因之曰道不外日用聖人非必矯拂人情以自異也¶
　記者黙窺其意而記之曰不厭精不厭細其節制之¶
　妙正在人情中出天理作用而老莊必曰五味令¶
　人口爽是欲絶之也嗟乎此吾儒異端所以别也孫淮¶
　海曰人莫不飲食也鮮能知味也孔子可謂知味矣粗¶
　言之不過日用之常而精言之可通神明之徳安可¶
　以其微而忽之哉　翼註曰首節善其養生次節戒¶
　其傷生三節雖不傷生亦不苟食四節雖當食當飲¶
<pb:KR1h0057_WYG_014-14a>¶
　者亦有酌量　按第三第四節勉齋總以失節縱欲貼¶
　之雖未嘗差然翼註尤説得明¶
食不厭精節　本文精字與八斗為精之精微别註鑿¶
　字與九斗為糳之糳微别葢曰精曰糳本有定指但¶
　本文精字與下文細字對則是活字包得精糳不指¶
　定九斗八斗也註鑿字亦如此大全雲峯及備考之¶
　説太拘¶
食饐而餲節　徐儆曰食饐而下一步深一步語但¶
<pb:KR1h0057_WYG_014-14b>¶
　自必不可食者推起耳不然饐餲餒敗常人亦能辨¶
　之何待聖人食之精膾之細膏粱者所深嗜而特不¶
　厭無口腹之欲也食之餲魚之餒飢渴者所不擇而¶
　必不食無口腹之害也　饐是飯初成而濕熱氣盛¶
　之時餲是飯已久而味變也　一失之先時一失之¶
　後時　色惡臭惡如吳氏廣言衆物為是註未敗而¶
　色臭變當活㸔所謂未敗不必專指魚肉¶
割不正不食節　王宇泰曰如大夫無故不殺羊士無¶
<pb:KR1h0057_WYG_014-15a>¶
　故不殺犬豕是也豈非所謂用以禮者與　不必如¶
　此説依註自妙也葉氏㸔席不正節與此正同蒙引¶
　評之最明若曉得蒙引意思即依此亦不妨　有害¶
　之説未為不是然不用為妙恐妨集註也　翼註曰¶
　不得其醬非無醬也不得所宜用之醬耳¶
肉雖多節　食膾節見養生之道食饐節見衞生之周¶
　割不正二節見失節縱慾之戒勉齋説得最明上三¶
　節是慎之於飲食之物下一節是慎之於己之飲食¶
<pb:KR1h0057_WYG_014-15b>¶
惟酒無量不及亂節　新安學者當以有量學聖人之¶
　無量一句妙絶但以程子所謂浹洽而已為有量恐¶
　非程子此句是解聖人之不及亂非指學者言¶
沽酒市脯不食節　沽酒節與食饐節一類薑食節與¶
　食膾節一類不多食與肉雖多節一類皆是叅錯相¶
　應與衣服章一例也若沽酒節從章説而以不多食¶
　連薑説則此三節皆與肉雖多節一類尤直捷也¶
　通章大意如此然亦不必盡拘拘也　章重一節文¶
<pb:KR1h0057_WYG_014-16a>¶
　最妙可補註所不及註有不必盡從者此及告朔章¶
　是也　大全辨中洲金氏曰沽酒市脯不食非徒疑¶
　其不潔也酒脯非若穀食决不可少之物有則食之¶
　無則不食可也何為循口腹之欲而必沽之市之乎¶
　葢以義理防嗜慾也¶
不撤薑食節　薑味辛得天地之義薑性温得天地之¶
　和¶
不多食節¶
<pb:KR1h0057_WYG_014-16b>¶
祭於公節　吳因之曰養生報死原無二道聖人之心¶
　貫乎幽明徹乎人鬼雖尋常飲食間而心思意念有¶
　與天地祖宗相流通者自無徃而非仁人孝子之念¶
　報本反始之誠¶
食不語節　張彦陵曰謂正含哺時非謂終食都不語¶
　禮云長者有問口有物則吐之是也　大全辨芑山¶
　張氏曰門人偶因聖人食時不答語寢時不自言記¶
　其如此以見語黙自然中節非聖人自家限定食不¶
<pb:KR1h0057_WYG_014-17a>¶
　語寢不言亦非記者限定聖人食必不語寢必不言¶
　也須活看信如范楊二氏之説則凡周公之吐哺見¶
　賢漢髙之吐哺趣銷印祖逖之蹴劉琨起舞皆背理¶
　傷氣之甚矣¶
雖蔬食菜羮節　蘓子由曰禮食必祭祭先飯祭乎其¶
　始食者也古者將田祭貉將射祭侯用火祭爟用師¶
　祭禡食必祭先倉爨必祭先炊養老則祭先老不忘¶
　本也先衣先虞先蠶先卜先馬先牧先農先嗇先食¶
<pb:KR1h0057_WYG_014-17b>¶
　先酒皆其類矣先王之制禮無非教也¶
席不正不坐節　張彦陵曰此須活㸔勿泥坐位一件¶
　言聖人心安於正便是坐席也要正葢舉此以見其¶
　無徃不正也　一篇鄉黨皆然　葉少蘊曰席南鄉¶
　北鄉以西方為上此以方為正者也有憂者側席而¶
　坐有喪者專席而坐此以事為正者也¶
鄉人飲酒章總㫖　徐儆曰聖人居鄉之事偶記此¶
　二條亦可以見聖人庸徳之行無微不謹處　按王¶
<pb:KR1h0057_WYG_014-18a>¶
　道之行也以禮教始禮教之行也以居鄉始此二條¶
　正是聖人敦禮教事所謂觀於鄉而知王道之易易¶
　也即此意¶
鄉人飲酒節　禮記鄉飲酒義此是州長黨正之事是¶
　公酒須兼伯叔甥舅嵗時相聚之私酒方完(辛酉三月)¶
鄉人儺節　蒙引存疑專主致敬言注或曰一段非正¶
　意不必從也然所謂致敬者有二一則以賔主之禮¶
　不可因鄉人而失之一則以先王之禮不可以近戲¶
<pb:KR1h0057_WYG_014-18b>¶
　而忽之蒙引只説得賔主一邊未是玩註則似欲只¶
　重古禮一邊者　跳躁庭除事極狂悖而聖人端冕¶
　正笏儼然當階其何物之不正　聖人於古之禮不¶
　可行者則不行可也既行之矣必不視為故事而苟¶
　且為之於人之行禮於我者不可受則不受之可也¶
　既受之矣必不視為等閒而倨傲待之此不特鄉人¶
　儺為然　或曰一段似可兼用但不當專説兼此意¶
　説亦可見仁人孝子之思無在而或忘也大全馮氏¶
<pb:KR1h0057_WYG_014-19a>¶
　説得完密　大全辨中洲金氏曰大意與存餼羊同¶
¶
尤展成曰人不畏人而畏鬼鬼不畏鬼而畏人人¶
¶
　不畏鬼而畏假人之鬼鬼不畏人而畏假鬼之人聖¶
　人不以人治鬼而以鬼治鬼不以鬼之鬼治鬼而以¶
　人之鬼治鬼故為儺雖然天下皆儺也人頭羅刹鬼¶
　面夜乂觸目是也吾不知人假鬼乎鬼假人乎非假¶
　也真鬼矣　論衡解除篇解除之法縁古逐疫之禮¶
　也昔顓頊氏有子三人生而皆亡一居江水為虐鬼¶
<pb:KR1h0057_WYG_014-19b>¶
　一居若水為魍魉一居歐隅之間主疫病人故嵗終¶
　事畢驅逐疫鬼因以送陳迎新納吉也世相倣傚故¶
　有解除¶
問人於他邦節　四書家訓曰上節是誠見於己之交¶
　乎人下節是誠見於人之交乎己　翼註曰上節重¶
　拜送下節重拜受及直言上而謹疾意輕拜而送之¶
　非拜使者乃遥拜所交之人也¶
康子饋藥節　楊龜山曰康子饋藥孔子既拜而受之¶
<pb:KR1h0057_WYG_014-20a>¶
　矣乃曰丘未達不敢嘗此疑於拂人情然聖人謹疾¶
　豈敢嘗未達之藥既不敢嘗則直言之何用委曲微¶
　生髙乞鄰醯以與人是在今之君子葢常事爾然孔¶
　子不以為直以辭康子之言觀之信乎其不直也¶
　亦不必是親饋或遣人饋亦未可知　此節當與朋¶
　友之饋節参看　翼註曰不可説大夫有賜於士葢¶
　康子時孔子以大夫告老矣非士也　沈無回曰未¶
　達不敢嘗葢叩其味以求達非終不嘗也　大全辨¶
<pb:KR1h0057_WYG_014-20b>¶
　芑山張氏曰聖人於饋藥者未達且不敢嘗况方士¶
　金石之藥豈可輕信而遽服之哉¶
廏焚章　邢氏吳氏以為家廏家語以為國廏本文原¶
　無定指㸔來俱不必拘也　要在倉卒不及計較之¶
　時㸔若斟酌於貴人賤畜何異説夢¶
君賜食章總㫖　此章雜記事君之禮當與朝聘等章¶
　同㸔¶
君賜食節　張彦陵曰正席先嘗只重如對君上不薦¶
<pb:KR1h0057_WYG_014-21a>¶
　及頒賜意俱輕逮下之仁奉先之孝育物之仁皆自¶
　其敬君者推之也　翼註曰首節以敬君賜榮君賜¶
　仁君賜立意而餘當頒賜及孝先愛物俱是餘意¶
侍食於君節　邢疏謂客有先祭後祭之别是也則君¶
　祭先飯恐君以後祭之禮待之也又曰此言君祭先¶
　飯則是非客之禮也此句不是如此則註不敢當客¶
　禮一句説不去矣竊意此即玉藻所謂後祭先飯註¶
　謂不祭者不必竟不祭也麟士謂玉藻與此宜别者¶
<pb:KR1h0057_WYG_014-21b>¶
　惑於郉疏也若先飯而君必命之祭則仍祭矣所謂¶
　後祭也何别之有¶
疾君視之節　張彦陵曰禮接君必立於阼階疾不能¶
　立而東其首猶阼階之意若曰受生氣豈獨君視之¶
　時為然耶東首亦輕只重加朝服拖紳不敢以䙝服¶
　見君　此意可商　東首謂首在東非向東也　此¶
　可補註所不及葢平時之東首者受生氣也君視之¶
　而東首者阼階之意也¶
<pb:KR1h0057_WYG_014-22a>¶
君命召節　王宇泰曰荀子曰諸侯召其臣臣不俟駕¶
　顛倒衣裳而走禮也以此㸔禮最活尋常大夫不可¶
　以徒行及至趨召則徒行乃更為禮而至於顛倒衣¶
　裳不為過儀文逐境而移由心而變豈有常乎　此¶
　意甚妙以此統㸔全章尤佳但不可專主此意須與¶
　無不敬並説¶
朋友死章　吳氏以此殯為館於夫子者太鑿即不館¶
　於夫子而為之喪主即是於我殯也誠館於夫子即¶
<pb:KR1h0057_WYG_014-22b>¶
　非聖人何得不殯之哉　翼註曰上節是義重而生¶
　死不二下節是義重而財物為輕　刁蒙吉曰均之¶
　言交也在上節則曰人而以誠意盡之在此節則曰¶
　朋友而以義盡之泛言之則曰人而切言之則曰友¶
　以誠交義之根心者也以義交誠之合宜者也　蒙¶
　引歸重下節雖非正意其㫖甚精¶
寢不尸章總㫖　首二句是敬以處己見齊衰至有盛¶
　饌數句是敬以待人迅雷風烈句是敬以事天都要¶
<pb:KR1h0057_WYG_014-23a>¶
　見容貌之變意然其變也乃所以不失其常¶
寢不尸節　翼註曰首節似不見變意説者曰與常人¶
　不同即變也¶
見齊衰者節　翼註曰狎是親狎非狎侮也¶
凶服者式之節　周玉繩曰式負版聖人有無限情況¶
　其轍環天下皆為生靈之故一旦車中遇此版籍即¶
　林總如在目前即有三代生聚之想叔季憔悴之悲¶
　自不覺其式而敬之也¶
<pb:KR1h0057_WYG_014-23b>¶
有盛饌節　大夫無故不殺牛士無故不殺犬豕此以¶
　人為盛者也王公立飫則有房烝親戚晏享則有殽¶
　烝此以事為盛者也山居則珍魚鼈水居則珍鹿豕¶
　此以地為盛者也　禮有因盛饌而見者有不必因¶
　盛饌而見者此特記其因盛饌而見者爾世固有盛¶
　饌而有禮者有盛饌而不必有禮者此特記其盛饌¶
　而有禮者爾　大全辨或曰三必變所謂周旋中禮¶
　皆中節皆夫子之大常而非變也大常者禮也¶
<pb:KR1h0057_WYG_014-24a>¶
迅雷風烈必變節　王氏曰迅雷風烈天之威也天子¶
　當察於天下諸侯卿大夫當自察於國士庻人當自¶
　察於身王宇泰曰舜烈風雷雨弗迷見知天之至夫¶
　子迅雷風烈必變見事天之誠　翼註曰必變只是¶
　改易常度非驚懼失次¶
升車節　正之一字是上下文闗鍵綏是挽以上車之¶
　索非僕人所執之轡也　劉曰珩上玉曰麟士説証¶
　引歴歴然照下節車中二字即如註作初升未嘗不¶
<pb:KR1h0057_WYG_014-24b>¶
　妥立者立於車下執綏以升於車上立字亦未嘗碍¶
　升字按上玉駁麟士之説亦是但麟士意亦不是專¶
　以升車為在車中葢升車二字兼初升既升言車中¶
　二字則專指既升言如此則既可合總註記孔子升¶
　車之容一句而亦不碍下節車中二字也葢初升之¶
　立甚暫既升之立甚久皆難於必正　玩麟士立字¶
　碍升字之説則似專以在車為升車者此則其謬耳¶
¶
按四書家訓曰升車方升車也立是暫立車後只¶
¶
<pb:KR1h0057_WYG_014-25a>¶
　如此説亦妥余前説殊多事總註只言升車者亦省¶
　辭耳姑志於此以俟再定(壬寅六月十二)¶
車中不内顧節　唐士雅曰聖人心安於正之妙莫可¶
　形容故特假不内顧疾言親指以形容之若實説他¶
　目容端口容静手容恭只就説得聖人如泥塑人相¶
　似而不得其神非記者立言本㫖¶
色斯舉矣章　張彦陵曰按通章重一時字色舉翔集¶
　即得時處三嗅而作即時舉而舉意也(要補翔集意)記此¶
<pb:KR1h0057_WYG_014-25b>¶
　於鄉黨之末葢以孔子聖之時所契無非時也斯字¶
　而後字重　吳因之曰首言鳥有見機之智知止之¶
　明而雌雉止於山梁飲啄得時便有翔集意子路共¶
　之徴於色也三嗅而作知所舉矣故特引以為証¶
　徐扈曰夫子與弟子偶爾行遊瞥見雌雉觸機有¶
　感寓言自嘆其時夫子見之而弟子或未之見故著¶
　曰字在山梁雌雉之上葢一時景色指㸃與二三子¶
　共之　依徐扈説則色舉二句即是夫子語但夫¶
<pb:KR1h0057_WYG_014-26a>¶
　子意是指雉而口中未説出是雉意是説時口中未¶
　説出時字故下文云云此説最是新安陳氏及存疑¶
　俱欲移山梁雌雉句冠於章首而與色舉二句並為¶
　記者之辭存疑又欲作子曰山梁雌雉時哉時哉色¶
　斯舉矣翔而後集都未是　依徐説則此章只缺得¶
　子曰二字　通章俱以鳥之飛集得時説而警人意¶
　在言外時哉句兼時飛時止二意三嗅而作下當補¶
　出既作之後亦必翔而後集葢色舉翔集夫子未嘆¶
<pb:KR1h0057_WYG_014-26b>¶
　時之得其時也三嗅翔集夫子既嘆後之得其時也¶
　通章在時哉時哉截下二句只帶説不重　大全辨¶
　中洲金氏曰孟子贊嘆夫子只一時字記者先得之¶
　於家常日用之間以此作鄉黨一大結　沈無回曰¶
　自鄉黨至升車叙夫子言貌衣食行止交接可謂曲¶
　折周盡矣然終是有形之可見者耳恐讀者泥之物¶
　而不神故於末處拈出一時字見夫子隨其日用活¶
　潑潑地初無一毫意必固我於其間也鄉黨得此一¶
<pb:KR1h0057_WYG_014-27a>¶
　節便都活不然只是死板此記者之㸃化處也¶
　鄉黨總論附　沈無回曰讀鄉黨者知記者不能不¶
　記又不能記不得已而强為形容以記之則思過半¶
　矣　姚承菴曰學而一章是孔子自摩的小影志學¶
　一章是孔子自叙的年譜葉公問子路一章是孔子¶
　自贊的行實莫我知也夫是孔子自表的心事鄉黨¶
　一篇則是門人熟察於俯仰之間彷彿摸擬孔子的¶
　行狀　忘機曰一滴水具大海味謂一滴水非海不¶
<pb:KR1h0057_WYG_014-27b>¶
　可謂海是一滴水不可行住坐卧穿衣吃飯無非佛¶
　也而佛盡於此乎尼父亦復如是¶
　四書講義困勉録卷十三¶
