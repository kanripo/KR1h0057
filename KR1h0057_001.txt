# -*- mode: mandoku-view -*-
#+TITLE: 四書講義困勉錄
#+DATE: 2018-03-30 14:14:56.983106
#+PROPERTY: ID KR1h0057
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 原序
四書講義困勉録原序¶
稼書先生既㸃定四書大全輔以蒙引存疑諸解羽翼¶
傳註深切著明而遺箧中復有困勉録前後二編即先¶
生自題大全序所云萬厯以後諸家之説則别為一册¶
者也其髙弟席子漢翼昆季并梓以行余得受而讀之¶
喟然歎曰先生一生心力畢萃於孔曾思孟之書而禔¶
躬之篤行淑世之精誠具見於此矣夫聖賢立言所以¶
傳心明道顯之為日用彞倫微之為性命神化約以一¶
二言而可以振挈綱維擴以千百言而可以兼綜條貫¶
<pb:KR1h0057_WYG_001-1a>¶
故斯須去之而不得終身由之而不盡者四書之言是¶
也有宋大儒蔚興力洗漢人訓詁支離之病而後鄒魯¶
墜緒掲若日星然朱子傳註既作微獨承其後者論解¶
疊陳即以朱子語類所載推廣傳註同異不妨互存總¶
為聖賢義藴無窮好學者折衷以求至是爰取於旁通¶
曲暢引伸不已固非可以排決籓籬亦非可以横分畛¶
域也自夫帖括令行濡首操觚之士不過循章摘句保¶
<pb:KR1h0057_WYG_001-1b>¶
殘守缺而止應舉畢而向所誦習之書棄若土苴即有¶
博聞多識者出方且浸淫泛濫玩物貽譏其於聖賢之¶
所以立言與夫先儒表彰論辨之本意茫乎胥失之矣¶
欲望道徳之成名節之立將何所依據也與先生自釋¶
褐休暇迄夫解組歸田晝考夕思其於四書義藴如食¶
充飢如衣禦寒窮年矻矻無異經生舉業時搜輯羣書¶
遠宗近取辨其醇疵晰其深淺既以大全為經復以是¶
録為緯於整齊畫一之中寓融㑹貫通之致舊聞新得¶
相輔彌彰而獨名之為困勉則豈徒竭蹶編摩泥守書¶
<pb:KR1h0057_WYG_001-2a>¶
册之謂哉孔子論列知行自生安學利及於困勉非必¶
天下盡出於困勉之一途而孔子自言必曰憤忘食樂¶
忘憂其教人也語上語下施無躐等葢自古聖賢真實¶
為學之心不特已百已千者之為困勉即生安學利之¶
資其返躬克己存理去欲無不從功夫磨鍊中來彼夫¶
好言頓悟漫語現成固不待辨而已屏絶焉程子曰學¶
只要鞭辟近裏著已又曰人之學不進只是不勇朱子¶
<pb:KR1h0057_WYG_001-2b>¶
亦曰開卷便有與聖賢不相似處豈可不自鞭䇿此困¶
勉之説也惟先生粹質清明造履嚴苦律己服官一介¶
不取以貞其操直道而事以遂其志凛然樹乞墦壟斷¶
之防泊然守陋巷簞瓢之素其以困勉自處寧為人所¶
難不為人所易然後言行同符始終合轍因於是録標¶
舉欲學者知所嚮方云爾嗚呼先生往矣亷聲惠政嘉¶
謨讜論淪浹人心而猶惜其措施未究望絶蒼生獨是¶
遺編什襲之藏一朝流衍所謂載道之文篤其實而藝¶
者書之美則愛愛則傳焉者其在斯乎余夙植淺劣何足¶
<pb:KR1h0057_WYG_001-3a>¶
以知先生之萬一而中心景仰積有年所兹得席子¶
昆季傳習拳勤公諸來學共識典型因謂先生之書藝¶
林固知尊而信之矣而吾黨之見其書當如見其人者¶
困勉之義有待於精思力踐也故不禁娓娓言之以就¶
正夫有道君子康熙嵗次己夘八月朔旦長洲復初學¶
人彭定求序¶
<pb:KR1h0057_WYG_001-3b>¶
欽定四庫全書　　　　　經部八¶
　四書講義困勉録目録　　四書類¶
巻一¶
¶
¶
大學¶
¶
¶
卷二¶
¶
¶
中庸上¶
¶
¶
巻三¶
¶
¶
中庸下¶
¶
<pb:KR1h0057_WYG_001-4a>¶
卷四(論語)¶
¶
¶
學而¶
¶
¶
卷五¶
¶
¶
為政¶
¶
¶
巻六¶
¶
¶
八佾¶
¶
¶
卷七¶
¶
¶
里仁¶
¶
<pb:KR1h0057_WYG_001-4b>¶
¶
卷八¶
¶
¶
公冶長¶
¶
¶
卷九¶
¶
¶
雍也¶
¶
¶
卷十¶
¶
¶
述而¶
¶
¶
巻十一¶
¶
¶
泰伯¶
¶
<pb:KR1h0057_WYG_001-5a>¶
卷十二¶
¶
¶
子罕¶
¶
¶
卷十三¶
¶
¶
鄉黨¶
¶
¶
卷十四¶
¶
¶
先進¶
¶
¶
卷十五¶
¶
¶
顔淵¶
¶
<pb:KR1h0057_WYG_001-5b>¶
¶
巻十六¶
¶
¶
子路¶
¶
¶
卷十七¶
¶
¶
憲問¶
¶
¶
卷十八¶
¶
¶
衛靈公¶
¶
¶
卷十九¶
¶
¶
季氏¶
¶
<pb:KR1h0057_WYG_001-6a>¶
卷二十¶
¶
¶
陽貨¶
¶
¶
卷二十一¶
¶
¶
微子¶
¶
¶
卷二十二¶
¶
¶
子張¶
¶
¶
卷二十三¶
¶
¶
堯曰¶
¶
<pb:KR1h0057_WYG_001-6b>¶
¶
巻二十四(孟子)¶
¶
¶
梁恵王上¶
¶
¶
卷二十五¶
¶
¶
梁惠王下¶
¶
¶
巻二十六¶
¶
¶
公孫丑上¶
¶
¶
卷二十七¶
¶
¶
公孫丑下¶
¶
<pb:KR1h0057_WYG_001-7a>¶
卷二十八¶
¶
¶
滕文公上¶
¶
¶
卷二十九¶
¶
¶
滕文公下¶
¶
¶
卷三十¶
¶
¶
離婁上¶
¶
¶
卷三十一¶
¶
¶
離婁下¶
¶
<pb:KR1h0057_WYG_001-7b>¶
¶
卷三十二¶
¶
¶
萬章上¶
¶
¶
卷三十三¶
¶
¶
萬章下¶
¶
¶
卷三十四¶
¶
¶
告子上¶
¶
¶
卷三十五¶
¶
¶
告子下¶
¶
<pb:KR1h0057_WYG_001-8a>¶
卷三十六¶
¶
¶
盡心上¶
¶
¶
巻三十七¶
¶
¶
盡心下¶
¶
　　　　(臣)等謹案四書講義困勉録三十七卷¶
¶
國朝陸隴其撰是書因彦陵張氏所輯講義原¶
¶
　　　　本刪剟精要復益以明季諸家之説而以己¶
　　　　見折衷之始於順治戊戌越康熈癸夘而書¶
<pb:KR1h0057_WYG_001-8b>¶
　　　　成凡大學一卷中庸二卷論語二十卷孟子¶
　　　　十四卷本隴其未定草稿隴其殁後其族人¶
　　　　公鏐始為繕寫編次以授其門人席永恂等¶
　　　　梓行之其曰困勉録者則隴其所自署也自¶
　　　　朱子集註出四書大指闡發始明其後宋元¶
　　　　諸儒各有成編剖晣益無遺藴明代諸儒所¶
　　　　説如蒙存淺達之類雖經生所傳習要不¶
　　　　能盡出其範圍然聖賢之書㫖趣深長其¶
<pb:KR1h0057_WYG_001-9a>¶
理愈推而愈顯凡節目所在得後人為之融¶
¶
¶
㑹貫通其足以羽翼集註者固亦不少隴其¶
¶
¶
詳加别擇舉明末陽儒隂釋似是而非之説一¶
¶
¶
舉廓淸之而獨取其純粹無疵可與集註相¶
¶
¶
表裏者洵朱子之功臣固不徒為舉業家津¶
¶
¶
梁之導矣乾隆四十五年九月恭校上¶
¶
　　　　　　　　　　總纂官(臣)紀昀(臣)陸錫熊(臣)孫士毅¶
　　　　　　　　　　總　校　官　(臣)　陸　費　墀¶
