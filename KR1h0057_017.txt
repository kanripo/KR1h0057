# -*- mode: mandoku-view -*-
#+TITLE: 四書講義困勉錄
#+DATE: 2018-03-30 13:56:46.579643
#+PROPERTY: ID KR1h0057
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷十六
<pb:KR1h0057_WYG_017-1a>¶
欽定四庫全書¶
　四書講義困勉録卷十六¶
　　　　　　　　　　贈内閣學士陸隴其撰¶
子路¶
¶
子路問政章總㫖　張彦陵曰無倦意已包在先勞内¶
　因子路請益故又抽出言之要之上下只是一意曰¶
　先必無一息之可後曰勞必無一息之可逸無倦云¶
　者非以益先勞也乃明所以為先勞也　樂天齋翼¶
　註曰首節言政本於身下節言政要諸久先勞要根¶
<pb:KR1h0057_WYG_017-1b>¶
　心説到身上¶
子路問政節　先勞無時不然無處不然先之於隱先¶
　之於顯勞於處常勞於禦變要知先勞不專為民而¶
　設實自家該盡的道理若云我先而民不敢後我勞¶
　而民不敢逸尚落一層　李毅侯曰天下事使人為¶
　之則易身親為之則難子路好勇最是任事的人但¶
　恐一味任才氣做去故約之使從自身上做起子路¶
<pb:KR1h0057_WYG_017-2a>¶
　却看得先勞易了故請益無倦二字只破他易視之¶
　心¶
請益節　倦不特在政成之後也當勇猛之時精神須¶
　自有節程伯淳曰這一㸃意氣能得幾時　陳大士¶
　曰治未治未安之天下易治已治已安之天下難¶
先有司章總㫖　姚承菴曰論政者貴識大體　聖人¶
　之言皆因人而發然有因其不足而戒之者有因其¶
　己能而勉之者如答子路子張子夏之問政因其不¶
　足而戒之也仲弓寛𢎞厚重而告之先有司云云此¶
<pb:KR1h0057_WYG_017-2b>¶
　因其所能而勉之也然仲弓焉知一問却又走入狹¶
　小路去了故又告以舉爾所知云云此又因其不足¶
　而戒之也　按先有司三句敬簡者亦未必能行得¶
　恰好不必謂是因仲弓所能而勉之(壬申八月)¶
先有司節　張彦陵曰先有司者總方畧以撫平民赦¶
　小過者清囹圄以理寃民舉賢才者振淹滯以登俊¶
　民三句平看　陳定宇曰為政當以分任有司為先¶
<pb:KR1h0057_WYG_017-3a>¶
　赦有司之小過則常人可以自勉舉有司之賢才則¶
　非常之才可以自見　舉賢才須如陳氏兼已用未¶
　用説蒙引謂自身為宰難説舉而加之上位故欲不¶
　兼已用説不知有司中亦自有上下何必疑乎¶
焉知賢才而舉之節　周季侯曰焉知賢才一問當下¶
　便引賢才為一體此真若已有之其心好之之真心¶
　也　百方家問答問舉爾所知三句舊作倡率説然¶
　否吳無障曰舉爾所知三句勿作倡率説爾所知爾¶
　舉之爾所不知者自有人以舉之把舉賢才的事我¶
<pb:KR1h0057_WYG_017-3b>¶
　與天下渾合公同做去不問我不問人要期賢才之¶
　登用而已須認定大公不私意説(辛酉三月抄附)　大全辨¶
　芑山張氏曰諸葛亮常自校簿書主簿楊顒諫曰¶
　為治有體上下不可相侵唐貞觀元年大夫杜淹奏¶
　諸司文案恐有稽失請令御史就同檢校上以問封¶
　徳彜對曰設官分職各有所司果有愆違御史自應¶
　糾舉如淹所言大為煩碎淹黙然上問淹何故不復¶
<pb:KR1h0057_WYG_017-4a>¶
　論執對曰徳彜所言誠得大體臣自心服不敢遂非¶
　按徳彜此論與先有司者不相悖後世不當以人廢¶
　言　唐開元十三年分吏部為十銓親決試判綱目¶
　特書以譏之　卓菴張氏曰孟光責費禕曰赦者偏¶
　枯之物非明世所宜有必不得已可權而行之今有¶
　何急而數施非常之恩以惠姦宄乎愚按孟光言不當¶
　赦者不可赦者也小過當赦者也故論語言赦小過¶
　而春秋譏肆大眚　唯適張氏曰唐憲宗謂宰相曰¶
　卿軰當為朕惜官勿私親故李絳曰崔祐甫有言非¶
<pb:KR1h0057_WYG_017-4b>¶
　親非故不諳其才諳者尚不與官不諳者何敢復與¶
　但問材器與官相稱否耳若避親故之嫌使聖朝虧¶
　多士之美此乃偷安之臣非至公之道也苟所用非¶
　人朝廷自有典刑誰敢逃之　卓菴張氏曰魏晉¶
　用人先門品而後賢才此最深病北魏文帝與羣臣¶
　論選調李冲曰未審張官置吏為膏粱子弟乎為致¶
　治乎魏主曰欲為治耳冲曰然則今日何為耑取門¶
<pb:KR1h0057_WYG_017-5a>¶
　品不拔才能乎魏主曰君子之門借使無當世之用¶
　要自徳行純篤朕故用之冲曰傅説呂望豈可以門¶
　第得之魏主曰非常之人曠世乃有一二耳李彪曰¶
　魯之三卿孰若四科¶
衞君待子而為政二節　必也正名耑指衞輒父子之¶
　名名不正三節泛言君臣父子之名而衞輒父子在¶
　其中饒氏謂事事皆要正名此是言外推廣説謝氏¶
　謂為政之道皆當以此為先此雖與名不正三節意¶
　合而在必也節則亦是言外推廣也　饒説亦是但¶
<pb:KR1h0057_WYG_017-5b>¶
　不可夾雜在正講耳　大全辨唯適張氏曰計衞前¶
　後二十五年間輒之為君凡二十二年衞民之願輒¶
　為主而不思瞶之入非一朝夕當日納瞶者陽貨拒¶
　瞶者國書小人因之以為利故衞事至此極耳不然¶
　父子天性也唐得一李泌可以調和兩宫豈衞得一¶
　夫子無消弭反正之道　苞山張氏曰須想出正名¶
　前一層工夫名之所以不正者心不正也要隱隱根¶
<pb:KR1h0057_WYG_017-6a>¶
　心術説　丘文莊曰正名之道奈何曰務其實而已¶
　必有此實然後予之以此名既有此名必當副之以¶
　此實　立郢避父是一意立郢是國人事避父是輒¶
　事　胡氏立郢之説朱子以為先與斷約精矣蒙引¶
　所載語類一段則是為政於魯之事非本章正意若¶
　雙峯為衞世卿一段則又是輒未立而孔子為政於¶
　衞之事亦非正意¶
有是哉節　張彦陵曰子路意以輒承祖命而立於理¶
　上原説得去於名亦不甚不正故以子為迂奚其正¶
<pb:KR1h0057_WYG_017-6b>¶
　者言胡不以濟時行道為急而乃欲理會到此也¶
野哉由也節　樂天齋翼註曰野是粗心浮氣思慮欠¶
　沉濳識見欠精密而談吐欠從容¶
名不正節　樂天齋翼註曰言字不泛即指稱名之言¶
　説事是一身所行之事與下文政事事字不同¶
事不成節　禮樂只據本身説即教化之本如君臣父¶
　子之間各有條理便是禮無所乖戾便是樂　不必¶
<pb:KR1h0057_WYG_017-7a>¶
　説到刑不當罪而後為不中即當其罪亦是不中何¶
　則上失其道而民散也　張彦陵曰子路看得名是¶
　虚的夫子却步步説到實事上去禮樂刑罰皆政之¶
　極大處一步𦂳一步正見得正名緊闗全要發此意¶
　以反迂字之意¶
故君子名之必可言也節　吳因之曰必其可言者斯¶
　名之正其慎於名也就指名之時説必其可行者斯¶
　言之正其慎於言也就指言之時説若説使其後可¶
　言可行則於正名意不緊切　董思白曰名可言言¶
<pb:KR1h0057_WYG_017-7b>¶
　可名斷然拆不開的須一滚説方於言無所苟不煩¶
　饒舌　二必字即必也正名必字　註一事苟則其¶
　餘皆苟矣一事指名實相須其餘則指言事禮樂刑¶
　罰不可誤以一事其餘分貼名實　君子於其言無¶
　所苟而已矣恐不當作一正名而無他事解口氣若¶
　謂君子於其言别無假借糊塗之法無所苟而已矣¶
¶
樂天齋翼註曰故君子節要提起名之二字看程¶
¶
<pb:KR1h0057_WYG_017-8a>¶
　文破云君子知名之為重所以謹稱名也最分曉　又¶
　曰言以稱名言無所苟即作稱名無所苟非歸重言¶
　上也¶
樊遲請學稼章總㫖　躬耕畎畝聖人常為之矣然聖¶
　賢素位而行志在於道初非屑屑於細事而必欲為¶
　之也¶
樊遲請學稼節　蘓子由以許行看樊遲甚妙則似不¶
　當以近利目之但究其實則亦是近利而已　然樊¶
　遲與許行亦有分别遲之意大抵以吾儒未仕則當¶
<pb:KR1h0057_WYG_017-8b>¶
　自食其力不必便如行之君民並耕也　夫子告以¶
　大人在位之事者大人之學不分已仕未仕而皆當¶
　學者也¶
小人哉節¶
上好禮節　張彦陵曰全要把大人經世大學意説得¶
　透徹若只講上下感應話頭便顧奴失主　禮自軌¶
　度上言不單指容貌義自舉動上言不單指用舍信¶
<pb:KR1h0057_WYG_017-9a>¶
　自精神上言不單指號令　李九我曰敬服用情即¶
　民心之禮義信也此豈儀文度數法制禁令簿書¶
　期㑹上討得來的須真好始得　四方之民即敬服¶
　用情之民舊主遠近分者非　上三箇民字即兼遠¶
　近四方之民亦兼遠近襁負其子而至只作為之耕¶
　稼看　樂天齋翼註曰三好字照二學字三上字對¶
　小字禮義信代稼圃字禮義信俱兼本之身心而達¶
　之政事者言¶
誦詩三百章　不必看壊誦字但誦必能明之而後可¶
<pb:KR1h0057_WYG_017-9b>¶
　謂之誦必能行之而後可謂之誦若不能明不能行¶
　則亦只是不能誦而已　不達不能專對俱兼不能¶
　明不能行説亦或有能明而不能行底然深看則亦¶
　是未嘗明得　樂天齋翼註曰不達不是全不通曉¶
　只有所拘滯不能隨方措置便是不達不能專對不¶
　是一詞莫措只是對得不善不能不亢不卑或損國¶
　威或挑鄰禍便是不能專對沈無回曰達與專對非¶
<pb:KR1h0057_WYG_017-10a>¶
　是誦詩時便要思量如此誦詩而有得則左右逢原¶
　自無所不可　按此本雙峯高一層説須兼將以致¶
　用説方完　註温厚和平長於諷諭温厚似屬心和¶
　平似屬氣風諭似屬辭　温厚和平俱兼心氣説為¶
　是觀異聞章註曰心氣和平可見(己亥三月)　温厚和平¶
　缺不得一件世固有温厚而不和平者有和平而未¶
　温厚者　譚梁生曰此夫子自衞反魯删詩時語也¶
　所以深誘人學詩也古者詩三千餘篇孔子去其重¶
　取其可施禮義者凡三百五篇慮當時後世學者之¶
<pb:KR1h0057_WYG_017-10b>¶
　見少而不潜心於誦學也故云然葢謂詩發乎情止乎¶
　禮義故可以興觀羣怨事父事君達政專對所必由¶
　也誦之有用則此三百篇足矣誦之而無益雖多亦¶
　安用哉深明三百篇正達政專對所必需勿求多於¶
　三百篇之外勿徒誦於三百篇之中多者指未删之¶
　三千篇而言也　按胡氏謂詩三百篇固多與譚説¶
　異譚似長(辛亥十二月)¶
<pb:KR1h0057_WYG_017-11a>¶
其身正章　令自不可少全要靠自家身上做箇標準¶
¶
行字内有黙馳於無形意從字内有强制於有象¶
¶
　意　此意思聖人屢言之記者不憚煩亦屢記之總¶
　要見既為人上則此身是無可寛假的(壬申)　大全辨¶
　或曰申屠嘉不受私謁則可以折幸臣董仲舒正身¶
　率下則可以事驕主魏相以亷正霍氏不能誣袁安¶
　任隗以素行竇氏無以害唐太宗作帝範以訓太子¶
　其事備矣然皆空言也武氏之立以納巢刺王妃為¶
　法乎¶
<pb:KR1h0057_WYG_017-11b>¶
魯衞之政章　按世解兄弟處都把魯衞不好事較量¶
　不知夫子本意正為魯秉周禮衞多君子周公康叔¶
　之遺風猶在而無人振起之故歎其衰有惜之意有¶
　望之意亦有憂之意孫邾奔宋之禍將不旋踵而朝¶
　歌曲阜之墟不復永存子葢有以先窺之矣¶
子謂衞公子荆章　胡敬齋曰夫子稱之亦以風有位¶
　者　居室本於居心寡營由於寡欲　姚承菴曰三¶
<pb:KR1h0057_WYG_017-12a>¶
　曰字只形容他心裏的口氣善處全在三苟字三矣¶
　字上苟者猶俗云將就歇的話矣是止於是而不復¶
　過望之詞　所謂知足者謂其當下便足非謂有所¶
　期限而止也若有所期限則亦不免於求矣子荆當¶
　始有之時不慕少有當少有之時不求富有隨時便¶
　足無事營求(右直解)　註只主循序有節説然又須補¶
　治家之能説大全朱子所謂他人居室不極其華麗¶
　則全不理會或問小註所謂非善乎其事不能彌¶
　光於前也但重在循序有節邊　註有節兼不貪多¶
<pb:KR1h0057_WYG_017-12b>¶
　不務奢説　始有即合少有即完富有即美(四書脉)¶
　富有雖云美若不知足者即美猶未美¶
子適衞章　張彦陵曰此聖人仁天下之心特因衞而¶
　發不粘著衞民上富教二字總是保其庻只不去朘¶
　削他元氣縱壊他本心即所以加之也　沈無回曰¶
　庻矣哉三字夫子只不言富教而無窮情事已盡備¶
　其中矣想夫子出口時直是經綸滿宇宙　析疑曰¶
<pb:KR1h0057_WYG_017-13a>¶
　衞之庻唯先公之教養以有此庻也　富是君道教¶
　是師道¶
苟有用我者章　沈無回曰可與有成不得説如何可¶
　如何有成葢列國規模不同聖人作用亦非後人所¶
　能憶度但其自信得過至一時必有一時之效耳想¶
　他説時真是如指其掌　湛甘泉曰何以朞月而已¶
　可也治法立也何以三年有成也治化行也法可以¶
　速立而化不可以速行也張南軒曰三年之所成者¶
　即其朞月所立之規模也　四書鏡曰夫子目睹生¶
<pb:KR1h0057_WYG_017-13b>¶
　民塗炭激切於中故不覺歎此不是故為此語以歆¶
　動當時使知用己也言外要見久困之民易與為治¶
　意　朱子曰救亂世如調理久病之人豈有旦夕健¶
　旺之理可者興衰起廢革故鼎新紀綱次第舉了若¶
　至三年則治定功成化行俗美所謂至於道也　按¶
　此與久困易治之意不同然可兼用　周季侯曰舊¶
　解説當時疑夫子之學一時不效故自家説出期效¶
<pb:KR1h0057_WYG_017-14a>¶
　意還未盡葢當時沮溺丈人軰看得天下滔滔必無¶
　可轉故寧其身棄置不用此雖是他高尚幽情却亦¶
　是他手段不濟譬如有危病者中醫望之却走有良¶
　醫者獨自坐定與他下方約定他幾時能飲幾時能¶
　食幾時全然無恙全是其術高也夫子此言實實見¶
　得當世時局儘可挽回故斟酌於朞月三年之間定¶
　箇程期此雖其一時技癢之言然非只以此解當年¶
　累世之嘲也　此章當與齊一變章合看¶
善人為邦百年章　張彦陵曰此章只為當時尚威嚴¶
<pb:KR1h0057_WYG_017-14b>¶
　而喜速效故以濡徐徳化感動人主若曰王道非督¶
　責之術循良非旦夕之功云耳善人百年兩意俱重¶
¶
以此推之則前章亦用我朞月三年俱重後章則¶
¶
　王者必世俱重合看則見聖人善人王者雖分深淺¶
　而總之非督責之術總之非旦夕之功凡書有階級¶
　而不重在階級者如其為人孝弟章之類俱然　樂¶
　天齋翼註曰善人以已之善化民之不善故可以勝¶
<pb:KR1h0057_WYG_017-15a>¶
　殘去殺即所謂子欲善而民善矣　周季侯曰時至¶
　春秋專尚殘酷一片俱是殺業世界夫子慘然有痛¶
　於心故慨然遐想古人之言謂不必聖王制世便得¶
　善人亦可以勝殘去殺此一字一滴淚也誠哉一句¶
　全要體貼此意説得懇切若只著贊歎口氣恐猶未¶
　盡　誠哉是言也所以逆折夫世之言刑名言法術¶
　者　此只主勝殘説須兼照百年為是　天啓壬戌¶
　李元鼎一節文破云聖人思善治以其有可繼之心¶
　也起講云國家無百年可繼之政而有百年可繼之¶
<pb:KR1h0057_WYG_017-15b>¶
　心馬君常評云寛猛之政百年亦不一其變只意主¶
　愛人耳若一味悠緩便是漢之元成元之末世矣可¶
　繼之心當是獨解¶
如有王者章　張彦陵曰王者謂興道致治之王者勿¶
　説受命而興恐傷當代　蒙引雖云仁不兼教養然¶
　所以至此者亦必有頼於養故麟士取班固之説¶
　朱子召南註有薫蒸透徹融液周徧八字最可想見¶
<pb:KR1h0057_WYG_017-16a>¶
　此章仁字光景淪肌浹膚是謂透徹東漸西被是謂¶
　周徧然曰薫蒸曰融液則非驟能如此若論其實際¶
　則漸仁摩義節禮和樂是也(壬申八月)　存疑謂此是因¶
　上善人為邦百年可以勝殘去殺而言謂如有王者¶
　必世而後仁固不待於百年其效亦不止於勝殘去¶
　殺如此則於必字口氣不順¶
苟正其身矣章　張彦陵曰此章專為大夫而發所謂¶
　正其身者守法循紀是也王宇泰曰大人者正己而¶
　物正者也上正其君下正其民皆是也¶
<pb:KR1h0057_WYG_017-16b>¶
冉子退朝章　張彦陵曰此非責季氏之僣責季氏之¶
　專也　冉子所議實是國政不是家事有政亦是實¶
　對夫子乃佯為不知者而曰其事也只一事字家國¶
　截然分别與聞之説葢發其所私議於家者示宜公¶
　議於國也　沈無回曰國政不當議於私門恬然不¶
　以為怪冉有亦恬然不以為怪此恬然之意漸不可¶
　長故夫子故意顯白言之不獨警季氏悟冉有亦欲¶
<pb:KR1h0057_WYG_017-17a>¶
　使此義之不晦於天地閒耳(是註正名分之意)此便是作春¶
　秋心事　蒙引曰季氏專魯政不議於公朝而獨與¶
　家臣謀於私室則雖政亦事也雖政亦事恐非註佯¶
　為不知之意不可入夫子口氣　此當與禮樂征伐¶
　自天子出同看夫子所慮者遠矣　家語孔子適季¶
　孫季孫之宰謁曰君使人假於馬將與之乎季孫未¶
　言孔子曰吾聞之君取於臣謂之取與於臣謂之賜¶
　臣取於君謂之假與於君謂之獻季孫色然悟曰吾¶
　誠未達此義¶
<pb:KR1h0057_WYG_017-17b>¶
定公問一言而可以興邦章總㫖　張彦陵曰按邦之¶
　興喪由於君心之敬肆　主心自見其難便是興邦¶
　的機括主心自恃其樂便是喪邦的機括　或曰通¶
　章只是箇為君難後面予言莫違便不知為君難處¶
　興喪皆由於此　此説最直捷葢此章只是辨興喪¶
　之由聴言意不重¶
定公問一言而可以興邦節　樂天齋翼註曰興字兼¶
<pb:KR1h0057_WYG_017-18a>¶
　創守　蔡晉江曰定公問一言興邦一言喪邦夫邦¶
　之興喪必積漸而後能豈有一言便能興喪故曰言¶
　不可以若是其幾也然能因一言而知所謹則可以¶
　興邦因一言而恣所欲則可以喪邦雖於敬肆之間¶
　有無限好事無限不好事積累將去乃能興喪而實¶
　皆因一言以致之故曰不幾乎一言而可以興邦乎¶
　不幾乎一言而可以喪邦乎然聖人語意雖含蓄得¶
　寛而語氣實接得緊葢欲以實定公一言興喪之¶
　問也¶
<pb:KR1h0057_WYG_017-18b>¶
為君難兩節　附李毅侯曰不幾乎仍與上不可其幾¶
　相應葢興邦自領知難來不領一言來也借使一言¶
　可興則人君負扆之處只消一大扁額書為君難三¶
　字足矣有是理否　按此重在聴言上壬戌文湛持¶
　墨講不幾乎句云一言興邦是終未可幾也亦是此¶
　意¶
一言而喪邦兩節　張彦陵曰不亦善乎善字講者俱¶
<pb:KR1h0057_WYG_017-19a>¶
　入都俞喜起等語非也葢唯言莫違之語決是不可¶
　只言出得善的而莫違則猶庻乎其可也若曰方纔¶
　不至於喪邦耳精神正與下句相叫應龍共應身曰若¶
　執定莫違豈惟不善足以喪邦即言之善者便是剛¶
　愎自用亦非開誠布公　不亦善乎此句若依直解¶
　看似亦妙(辛亥十二月)　兩言不可若是其幾最妙葢天¶
　下之言原無可執如執為君難之言將有逡巡退縮¶
　之病執不可莫違之言將有優柔不斷之病故夫子¶
　先寛説一句(辛亥十二月)　譚梁生曰此夫子用魯為司¶
<pb:KR1h0057_WYG_017-19b>¶
　寇攝相時承定公之問而從容論道責難陳善閉邪¶
　之語也¶
葉公問政章　張彦陵曰只欲公驗民情以自考　尹¶
　孔昭曰近悦而遠不來恐涉於驩虞之私遠來而近¶
　不悦恐迹於塵聲之附　互説只是餘意(冉永光)¶
無欲速章　張彦陵曰欲速則鋭於進而不精不詳必¶
　至前後兩壅故不達見小利則或以小利既得而忘¶
<pb:KR1h0057_WYG_017-20a>¶
　其遠圖或惜小利之失而礙其宏算故大事不成¶
　存疑兩段極好然以黄氏次第分量之説為不好看¶
　來黄氏説與存疑所言亦不相背蒙引亦用其語似¶
　亦可從也　劉上玉曰政亦有當速亦當小利不遺¶
　弊在欲字見字　張君一曰希闊之功每似於無可¶
　欲其可欲者必速效耳廣運之畧常極於不可見其¶
　可見者必小利耳　有欲速見小之心即達且成亦¶
　不可勉齋所謂私心而非正理也况必不達必不成¶
　乎　樂天齋翼註曰子夏規模甚小夫子直以王道¶
<pb:KR1h0057_WYG_017-20b>¶
　之悠遠博大者期之　講録云景帝欲諸侯之速平¶
　而吳楚叛文宗欲朋黨之速去而訓注横太宗見斗¶
　米之三錢而功隳於遼左真宗見弭兵之小利而卒¶
　荒於封禪此非欲速見小之明戒也哉　卓菴張氏¶
　曰齊桓圖伯經營數十年至江黄道栢相繼來盟然¶
　後次陘之師一舉而伯宋襄繼之不知此義一年之¶
　内執滕子盟曹南用鄫子於次睢之社卒之兵敗身¶
<pb:KR1h0057_WYG_017-21a>¶
　傷為後世笑則皆欲速見小之意也¶
吾黨有直躬者章總㫖　此章直字與人之生也直直¶
　字不同故云直在其中若是人之生也直之直則不¶
　必言在其中矣圈外註順理為直是人之生也直直¶
　字直不直何暇計是本章直字¶
吾黨有直躬者節　張彦陵曰葉公以證父為直不惟¶
　直字認得差即此直躬二字只論躬之所行不論心¶
　之所安也　此章只當以理與情對看不必以心與¶
　身對看葢直躬者亦未嘗不自謂安於心也此段亦¶
<pb:KR1h0057_WYG_017-21b>¶
　姑存之非正㫖¶
父為子隱節　情與理必相準天理内之人情乃是真¶
　人情人情内之天理乃是真天理天理外之人情非¶
　人情也人情外之天理非天理也直躬證父此人情¶
　外之天理也霍光夫婦相隱此天理外之人情也夫¶
　子所謂父子相隱乃為天理人情之至　譚引吳志¶
　徐衆云蒼梧澆(一作丙)娶妻而美讓於其兄尾生篤信¶
<pb:KR1h0057_WYG_017-22a>¶
　水至不去而死與直躬一例　莊子呂覽韓非子皆¶
　以直躬作人名　芑山張氏曰相隱内寓義方之訓¶
　幾諫之道在須想見積誠感悟父子一體闗切不能¶
　自已的意思　大全辨卓菴張氏曰葉公非以證父¶
　攘羊為直為其時有若人者舉以告孔子耳乃驚歎¶
　之意觀其論白公之為人非不知輕重者及其既亂¶
　而定之又不專其功乃以子西子期之子為令尹司¶
　馬此其處人父子之間可謂當矣况彼知復言非信¶
　期死非勇而顧以證父為直乎此可以行事推之而¶
<pb:KR1h0057_WYG_017-22b>¶
　知其必不然者　愚按卓菴之言固是然復言非信¶
　等語安知非奉夫子教而後有此　卓菴又曰漢宣¶
　帝詔父子夫婦天性也雖有禍患猶蒙死而存之誠¶
　愛結於心豈能忘之自今子匿父母妻匿夫孫匿大¶
　父母皆勿坐¶
居處恭章　居處恭三句只當依大全以動靜人已分¶
　看但須補云居處時非不敬然恭較切執事時非不¶
<pb:KR1h0057_WYG_017-23a>¶
　恭然敬較切與人時非不恭且敬然忠較切次崖不¶
　欲以居處專指幽獨虚齋又謂執事與人不分二時¶
　俱可不必　問敬是主一如接事時便一心在事上¶
　王陽明曰如此則飲酒時便一心在酒上臨財時便¶
　一心在財上成甚居敬工夫葢一是天理主一只一¶
　心在天理上　朱子曰心只是一箇心非是以箇心¶
　治一箇心所謂存所謂收只是喚醒　譚梁生云鄉¶
　黨所記多恭敬忠之事　又曰春秋時夷狄中國尚¶
　閒錯而處如戎狄之鄰周淮徐之鄰魯萊牟之鄰齊¶
<pb:KR1h0057_WYG_017-23b>¶
　以至秦楚吳越皆夷狄也有禮義有天王則謂之中¶
　國無禮義無天王則謂之夷狄凡出疆越境未有不¶
　徃來於中國夷狄之間者若夫子之周流轍環有今¶
　日中國明日夷狄者矣故曰夷狄之有君子欲居九¶
　夷皆實語實事也雖之夷狄不可棄亦然¶
行已有恥章總㫖　張彦陵曰此章重行已有恥一句¶
　孝弟信果俱行已有恥中事斗筲不足算亦是行已¶
<pb:KR1h0057_WYG_017-24a>¶
　處有虧即有他才能亦不足觀　重行已句固是然¶
　首節自應平説下三節方見重行己意馮具區墨最¶
　得體　此章具區以才節二字為説冉永光非之¶
行已有恥節　吳因之曰就行上看出他一箇恥心也¶
　不是空抱箇恥心也與有所不為有别彼單就不潔¶
　邊説此恥己之不為聖賢有許大作用在　此意與¶
　註有所不為自不相妨　因之此説亦覺穿鑿支離¶
　只作有所不為看自妙　不辱不止在應對亦在徳¶
　望素著上且有招不來麾不去之節　使不辱命如¶
<pb:KR1h0057_WYG_017-24b>¶
　孔道輔使契丹斥其侮慢先聖又如解楊之致宋命¶
　蹶由之犒楚師陸賈之使南越富弼之使契丹顔真¶
　卿之宣慰李希烈蘇武之於匈奴洪皓張邵朱弁之¶
　於金　譚梁生謂説者見由賜一軰問答之言知夫¶
　子救其失而不知夫子長其善　如使於四方句只¶
　作長其善説亦妙¶
敢問其次節　孫淮海曰只宗族鄉黨稱其孝弟則感¶
<pb:KR1h0057_WYG_017-25a>¶
　化有限而施布未光故為士之次　譚梁生謂宗謂¶
　大宗小宗族謂九族　大全辨芑山張氏曰孔子言¶
　惟孝友于兄弟施於有政是亦為政孟子言堯舜之¶
　道孝弟而已矣孝經云孝弟之道通於神明光於四¶
　海皆看得孝弟二字甚重此獨以為士之次聖人立¶
　言原有分寸稱孝稱弟者特宗族鄉黨見其無不孝¶
　不弟之事故從而稱之耳恐於孝弟分量尚有欠缺¶
　處¶
言必信節　張彦陵曰信果二字無病病在必字上¶
<pb:KR1h0057_WYG_017-25b>¶
　宋濳溪曰以賢智之圓通視之則此不免為小人以¶
　末世之放誕視之則此乃不失為君子與其浮慕大¶
　人之變化而失之肆孰若守小人之志操而失之硜¶
　以小人而士也則士固不在浮偽故也　樂天齋翼¶
　註曰註識淺以所知言量狹以所守言¶
今之從政者何如節　張彦陵曰斗筲主器量容受説¶
　葢他胸中所容受者止有世味更無道徳止有俗情¶
<pb:KR1h0057_WYG_017-26a>¶
　更無名節故以斗筲借言　佐案曰春秋人才極一¶
　時之盛豈容一概抹倒葢今之從政自指魯三家之¶
　屬耳¶
不得中行而與之章　譚梁生曰與者可與共學可與¶
　適道可與立未可與權之與也　王緱山云中行與¶
　鄉愿分别只在為己為人如東漢尚節義即以節義¶
　為鄉愿西晉尚清談即以清談為鄉愿宋尚理學即¶
　以理學為鄉愿　張彦陵曰按千古道派除却狂狷¶
　兩條更無站脚處夫子此論直是剖判出千古任道¶
<pb:KR1h0057_WYG_017-26b>¶
　的派非不得已而思其次也葢中行學問須是養成¶
　不是一起便到得故從來聖人俱是狂狷做的不得¶
　中行者言中行不易得非謂時代之降無中行也¶
　副墨曰看必也二字若不是這般人決然與他不得¶
　狂狷可與縁他是不染世情的人世人多退托狂者¶
　獨進取世人都無所不為狷者獨有所不為何等力¶
　量這便是中行的派他如牽掛世情的人與此道無¶
<pb:KR1h0057_WYG_017-27a>¶
　分　徐自溟曰兩人俱有不可以一世之意丁酉¶
　福建程䇿論進取二字義云昔人謂取天下與守天¶
　下異非識通天下者固不能取至於吾道則湯取堯¶
　於商文取湯於周孔子取文於東遷皆所謂取也世¶
　之取物於人非真窺其室物無由得即力有至有不¶
　至而其意想神馳已不在堂階户席之間狂者之進¶
　取葢已洞見古今之一心但虚願多實力少故不得¶
　以即至耳　管登之曰或疑夫子以中行不得而思¶
　狂狷然不聞狂狷傳聖人之道何也曰孔門唯顔子¶
<pb:KR1h0057_WYG_017-27b>¶
　一人為中行之資閔冉之徳行亦近之其餘皆狂狷¶
　也曾㸃固以狂稱而子貢子路子張之屬亦起於狂¶
　者也原憲固以狷稱而閔子曾子子夏之屬亦起於¶
　狷者也特縁夫子裁之以中行不以狂狷成名耳何¶
　以知賜之狂賜也達達者必負豪志豈非狂然夫子¶
　嘗裁其贖人而不受金亦抱狷者之守何以知參之¶
　狷參也魯魯者必謹亷隅豈非狷然子貢常揭其驕¶
<pb:KR1h0057_WYG_017-28a>¶
　人常以浩浩亦帶狂者之風然則下中行一等二子¶
　其最髙乎　唐荆川曰謹愿之士與狷者不為不善¶
　亦較相似但狷者氣魄大矯世獨行更不畏人非笑¶
　謹愿之士拘拘譾譾多是畏人非笑狷者必乎已謹¶
　愿者役乎物大不同耳今人多以謹愿者為狷此學¶
　不明之過也　饒雙峯曰激厲狷者裁抑狂者是不¶
　然狂者志極高是過處行不掩是不及處狷者知未¶
　及是不及處守有餘是過處二者各有過不及於過¶
　處裁抑之於不及處激厲之使之就中如此則皆近¶
<pb:KR1h0057_WYG_017-28b>¶
　道矣　看來註所謂謹厚之士亦不是一等其最高¶
　者便是善人(壬申八月)　蒙引曰人都把註中徒得謹厚¶
　之人則未必能自振拔而有為一句忽畧看了不知¶
　此句自虚他不得要仔細看¶
人而無恒章總㫖　張彦陵曰此章夫子思有恒之意¶
　上下相承只是一意巫醫之不可作便是可羞處(據新)¶
　(安説還當作兩截)夫子特借南人之言以起不占非是引易¶
<pb:KR1h0057_WYG_017-29a>¶
　以證人言也提醒人心全在羞字上唐荆川曰恒者¶
　本人心常理古今聖凡不減不增惟其有占不占是¶
　以有能恒不能恒之别而恒道實未嘗去人也聖人¶
　特借一占字打動他本來愧忿之念可發深省　以¶
　方言與聖訓平看以立業遠羞對看　吳因之曰由¶
　凡事不可為而推極於羞辱不可免　又曰不占而¶
　已矣只是言占辭之可玩與善夫相類不重人不能¶
　玩説善夫不占處須得儆人意乃佳¶
南人有言節　張彦陵曰恒是恒久不變之心非不徙¶
<pb:KR1h0057_WYG_017-29b>¶
　業之為恒也引巫醫以為例即一事無成意善夫二¶
　字推開説　註恒常久也而蒙引曰無恒謂無常心¶
　也常心人所固有之善心也似作平常意解了另是¶
　一意　存疑曰言不忠信行不篤敬雖州里行乎哉¶
　此之謂也亦似與蒙引同意　蒙引謂方言專指巫¶
　醫善夫二字則推開説存疑曰善夫謂善夫南人之¶
　言信乎無常之不可作巫醫也如此則上下是一意¶
<pb:KR1h0057_WYG_017-30a>¶
　二説俱通¶
不恒其徳節　樂天齋翼註曰恒字要看得深據易辭¶
　恒字是恒徳即孟子所謂恒心也一切浮念皆無常¶
　唯真心有常故名曰恒　按依此則蒙引存疑與註¶
　總一意矣最明余初誤看　不恒其徳即是可羞不¶
　必外至之羞而後為羞唯不知此為可羞則必至於¶
　或承之羞矣或承之羞外至之羞也¶
不占而已矣節　張彦陵曰一念知恥便是心占　玩¶
　其占而後知之猶非善讀易者也况不占耶¶
<pb:KR1h0057_WYG_017-30b>¶
君子和而不同章　蔡虚齋曰和雖與物無忤(此亦馮氏之意)¶
　而自有節制劑量之意此一字便是君子與人之道¶
　正當無弊其曰不同言不如小人之同耳非待加不¶
　同二字方能足和之意也不同就在和中看出不和¶
　就在同中看出初無兩截　此章論和同與晏子所¶
　論和同異大全馮氏是以晏子意來説不可兼用若¶
　尹氏註雖非正意而可相發明　李毅侯曰君子之¶
<pb:KR1h0057_WYG_017-31a>¶
　和自君子性情中發出無論可否相濟處不是同即¶
　倡和一律處原不是同也小人之同是他意向上覰¶
　來無論轉眼參商處不是和即對面親熱處原不是¶
　和也晏子論和偏在吁咈一邊便非完義　沈無回¶
　曰若説相濟為和則小人亦有參商時節若説雷同¶
　為同則君子亦有倡和時節唯外貌無一毫不肖而¶
　中情背馳所以不可不辨　和而不流威而不猛矜而¶
　不爭是一類是就過不及上論和而不同泰而不驕¶
　周而不比是一類是就公私上論兩邊各兼相反相¶
<pb:KR1h0057_WYG_017-31b>¶
　似説然論過不及則相反意重而相似是餘意論公¶
　私則相似意重而相反是餘意如此章語氣當云君¶
　子於人是和不是同不必論到有可否而後為不同¶
　方其和而無間之時原不是同何也公也小人於人¶
　是同不是和不必論到有爭奪而後為不和方其同¶
　而無間之時亦原不是和何也私也總之以理相合¶
　便是和以私相合便是同　存疑謂此與泰而不驕¶
<pb:KR1h0057_WYG_017-32a>¶
　相似與周而不比稍異者非三章一様葢存疑看周¶
　比章差也　大全辨芑山張氏曰歐陽朋黨論云君¶
　子以同道為朋小人以同類為朋即此節和同之義¶
　和字中有學問在非宋元祐諸君子姑為調停之説¶
　似和而實非和者調停也　按張此説甚明然又載¶
　晏子和同之説則混矣¶
鄉人皆好之章　兩何如俱就好一邊説　徐自溟曰¶
　好出於善是順而觀之之法惡出於不善是逆而叅¶
　之之法然鄉人之善惡又將何以定之此尤在吾心¶
<pb:KR1h0057_WYG_017-32b>¶
　先清好惡之源　大全蔡氏説最得聖人言外之意¶
　推而言之則有善者好之而不必為君子如司馬温¶
　公之於蔡京善者惡之而不必為小人如程子之於¶
　子瞻亦有不善者惡之而不必為君子如王呂章蔡¶
　之相傾要玩本文不如二字葢此原非定法不過謂¶
　此善於彼若後章衆好必察一察字便入㣲　大全¶
　辨少墟馮氏曰士君子立身唯求無愧於鄉人之善¶
<pb:KR1h0057_WYG_017-33a>¶
　者足矣不善者之惡不惡勿論可也若既使善者信¶
　其節操又怕不善疑其矯激既使善者稱其寛厚又¶
　怕不善議其懦弱則瞻前顧後便終身做不成此鄉¶
　愿之不可與入堯舜之道也　百方家問答問自古¶
　取士於鄉夫子不欲采鄉評者何也錢鶴灘曰夫子¶
　不欲據鄉評者以春秋多鄉愿一鄉之好惡不可必¶
　耳¶
君子易事而難説也章　樂天齋翼註曰註公恕私刻¶
　乃約題之意耳非推原　湯霍林曰不説處不是阻¶
<pb:KR1h0057_WYG_017-33b>¶
　奔競與他心裏自然不投器使處不是開賢路他心¶
　裏自然樂取　譚梁生曰世豈無一種易事易説模¶
　稜無主之人亦豈無一種難事難説矯尚不情之人¶
　其利害天下國家也小唯此君子小人其利害天下¶
　國家也大故夫子相提而切論之也¶
君子泰而不驕章　驕泰皆有充然自足之意然君子¶
　循理理得則慊故心廣而體胖小人徇欲欲滿則溢¶
<pb:KR1h0057_WYG_017-34a>¶
　故志盈而氣盛雖在氣象上見本原却在心上　沈¶
　無回曰問泰何以似驕曰古人之貌必莊故曰儼然¶
　人望而畏之但莊得自然故曰泰耳　泰從道徳生¶
　驕從勢利出　樂天齋翼註曰泰主自得驕主傲物¶
　泰是無心的驕是有意做作的　佐案曰泰從敬來¶
　驕以肆得　君子不驕不必説到謙謹小人不泰不¶
　必説到憂戚以和同例推之可見¶
剛毅木訥章　佐案曰剛毅與色厲内荏相反木訥與¶
　巧言令色相反正為以色取仁者於仁甚遠故以此¶
<pb:KR1h0057_WYG_017-34b>¶
　為近仁仁者一片真純剛毅得乾之健木訥得坤之¶
　貞剛毅淺淺看與上論剛毅字不同　大全王氏論¶
　木無令色訥無巧言而蒙引謂訥不專謂言看來蒙¶
　引不是俟再定(丙辰九月十日)¶
切切偲偲章　張彦陵曰此全在涵養徳性上論士切¶
　切偲偲怡怡如只是一句是想像出一段中和的意¶
　象來涵養却在切切偲偲怡怡之前　張侗初曰有¶
<pb:KR1h0057_WYG_017-35a>¶
　分别處易知無分别處難知　黄勉齋曰所謂士者¶
　涵泳於詩書禮義之澤必有温良和厚之氣此士¶
　之正也至於發强剛毅亦隨事而著見耳子路負行¶
　行之氣不能自克則切切偲偲怡怡之意常少故夫¶
　子箴之　樂天齋翼註曰子路勇者也勇則氣浮未¶
　能切切勇則踈畧未能偲偲勇則亢直未能怡怡故¶
　皆子路所不足　徐儆&KR0076;曰感人以心而猶恐其情¶
　有未孚則積吾誠以動之若是其切切如諭人以言¶
　而猶恐其心有未悟則多其説以導之若是其偲偲¶
<pb:KR1h0057_WYG_017-35b>¶
　如至若情有所當加言有所不當盡則又和其顔色¶
　戢其詞氣以感孚之若是其怡怡如此等氣象與行¶
　行如逈别　仇滄柱八科文徴評曰楊維斗先生議¶
　此題云切切偲偲怡怡六字成文如温良恭儉讓五¶
　字拆開不得愚意温良恭儉讓正須分疏的確乃見¶
　實義即切切偲偲怡怡註中既有明訓必分列三段¶
　乃盡其詳或疑如也二字連上六字為句不宜劃開¶
<pb:KR1h0057_WYG_017-36a>¶
　不知切切如偲偲如怡怡如各比拈出如字正見包¶
　舉原不可以如字單屬下句如何泥定不拆耶　樂¶
　天齋翼註曰可謂士矣講者例以剛柔不偏發揮亦¶
　不差然未得㫖趣大抵有是三者則以涵養勝不徒¶
　以氣質勝故可謂士　李九我曰切偲用於朋友怡¶
　怡用於兄弟亦如朋友有信長幼有序皆是本來道¶
　理是如此聖人只據本等道理平直言之初無截定¶
　不容相混之意　切切固屬情意然情意亦即在語¶
　言上見故大全朱子以教告言之大抵切切偲偲都¶
<pb:KR1h0057_WYG_017-36b>¶
　在語言上説而一則是言其懇切一則是言其詳細¶
　切切即是忠告偲偲即是善道只玩大全朱子兩條¶
　自明存疑謂語録説未是者不深察也余初誤收之¶
　當刪　丁夘正月看切偲内俱有忠告都有善道¶
善人教民七年章　善人教民七年而後可即戎善人¶
　教民七年而僅可即戎二意兼用方見兵之不易言¶
　若王者不待七年此是餘意不是正意　李毅侯曰¶
<pb:KR1h0057_WYG_017-37a>¶
　言即戎者見教成之效非專為即戎而教也若桓文¶
　之節制乃是為戰而教非善人之教也¶
　四書講義困勉録卷十六¶
<pb:KR1h0057_WYG_017-37b>¶
