# -*- mode: mandoku-view -*-
#+TITLE: 四書講義困勉錄
#+DATE: 2018-03-28 13:09:46.629032
#+PROPERTY: ID KR1h0057
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷二十一
<pb:KR1h0057_WYG_022-1a>¶
欽定四庫全書¶
　四書講義困勉録卷二十一¶
　　　　　　　　　　贈内閣學士陸隴其撰¶
㣲子¶
¶
㣲子去之章總㫖　通章大意大都専為微箕暴白精¶
　誠　存疑亦主此説然不必¶
微子去之節　顧涇陽曰或去或奴或死總是一副心¶
　腸各分頭去做凡皆多方設法為感悟獨夫地也¶
<pb:KR1h0057_WYG_022-1b>¶
　感獨夫存宗祀二意當兼用　牛春宇曰按書云吾¶
　家耄遜於荒則㣲子之去只是遯於荒野冀感悟君¶
　心地非便是歸周　樂天齋翼註曰抱器歸周在克¶
　商後　㣲子面縛抱器用脩皆疑其無看来二事雖¶
　不得謂其皆有亦不得謂其皆無面縛之説出於左¶
　氏似可信所謂左牽羊右把茅者不必以手牽之把¶
　之也　奴猶云囚犯也是紂囚箕子以為奴為之二¶
　字則屬箕子身上有二意不極諫而死是其為之奴¶
<pb:KR1h0057_WYG_022-2a>¶
　處也佯狂愛辱而不復諫是亦其為之奴處也¶
殷有三仁焉節　樂天齋翼註曰仁字主愛之理言去¶
　以存祀奴以俟時死以悟主皆是愛君愛國不咈乎¶
　愛之理便全其心之徳矣不平　輔氏謂註不咈乎¶
　愛之理指惻怛而言有以全其心之徳指至誠而言¶
　也此説不是愛之理内也有至誠惻怛心之徳内也¶
　有至誠惻怛雲峯説得好　至誠即作無私看惻怛¶
　即作當理看　曰仁則忠與義皆不足以名之以其¶
<pb:KR1h0057_WYG_022-2b>¶
　非徒慷慨激烈自表見而已者(癸亥録廣炬訂)¶
栁下惠為士師章　樂天齋翼註曰言人情皆惡直而¶
　好枉直道則雖去無益若枉道則又不必去須上重¶
　下輕抑看方見必不肯枉道之意　又曰三黜是¶
　屢黜不限三次䝉引云子未可去而之他邦乎或者¶
　有以見用也此語最細　又曰直道枉道寛説而刑¶
　罰在其中　仕而黜黜而復仕此其和而介之見於¶
　三黜前者三黜而終不去三黜而終不枉道此其和¶
<pb:KR1h0057_WYG_022-3a>¶
　而介之見於三黜後者和而介是其同於聖人處和¶
　有不恭意是其異於聖人處¶
齊景公待孔子章　張彦陵曰即此商量計較(此條與䝉引合)¶
　便非待賢之誠老不能用以孔子無近功也孔子行¶
　承上二意重不用邉　按䝉引程註各是一説不可¶
　强合予初誤看(辛丑六月念七)　析疑曰齊之陳氏即魯之¶
　季氏也以季孟之間待之即是陳氏之下諸卿大夫¶
　之上矣尚為薄乎記者載此正見齊待孔子如此之¶
<pb:KR1h0057_WYG_022-3b>¶
　厚而只為一言不用遂行可見孔子只要行道全不¶
　顧禄位　按此與程註合乃正説也䝉引不必從¶
齊人歸女樂章　沈無回曰季桓之用孔子亦知其非¶
　附己者然不無任徳之心不料甫得政而墮三都出¶
　藏甲慮無不强魯而弱季者桓子已心忌之矣獨其¶
　所持正又進用由己去之苦無䇿耳齊人窺見是意故¶
　敢於行間而不虞不受桓子亦樂於齊之有是間故¶
　明受其餌而不辭外借隙於鄰國内分謗於主君而¶
<pb:KR1h0057_WYG_022-4a>¶
　隂以快其强國削家之憾此意夫子窺之深矣即女¶
　樂不至亦必不能竟其施於魯使郊而膰焉夫子猶¶
　行也不然桓子果誤於一時則夫子行矣可以悟矣¶
　寜待死之日而始悔不用耶記魯論者不曰魯君受¶
　之曰季桓子受之三日不朝孔子行若與魯君無與¶
　者明乎季桓子之行孔子也　楊誠齋曰人主之治¶
　天下必先正其治之之主人臣之相其君必先正其¶
　人主之主而小人敵國之欲傾人之國也必先敗其¶
<pb:KR1h0057_WYG_022-4b>¶
　人主之主而已齊人懲於夾谷而謀魯也不以齊謀¶
　魯也以魯謀魯也魯以女樂罷朝而孔子行則先敗¶
　其用孔子之主也孰謂用孔子之主非魯君之心乎¶
¶
註簡賢棄禮依新安説簡賢即貼棄禮看是矣而¶
¶
　棄禮内又當兼季桓子受之二句看而季桓子受之¶
　二句又當各兼二意看季桓子受之一則見桓子之¶
　専擅一則見魯君之失柄三日不朝一則見君之荒¶
　一則見臣之荒總之是棄禮　以齊魯二章對接輿¶
<pb:KR1h0057_WYG_022-5a>¶
　輩看則見仕止之義以二章自對看則見久速之宜¶
¶
久速之宜從接淅膰俎事看出本章所無故麟士¶
¶
　謂不扯為是然看來兩行字内自可包得此意　當¶
　行而行雖謂孔子未嘗行可也　沈無回一條亦太¶
　看刻了桓子大全孟子交際章朱子謂墮三都季氏¶
　何以不怨盖是時季氏自不奈陪臣何此是近情之¶
　論(壬寅八月初四)¶
楚狂接輿歌而過孔子曰章　林震華曰鳳正所以尊¶
<pb:KR1h0057_WYG_022-5b>¶
　夫子也非時而見故為徳衰而用一何字則有不宜¶
　衰之意故下遂以来者可追諷之己之一字正見是¶
　可追處從政者殆而則冷語拖説此節意聫而語散¶
　乃歌體李九我曰語意只渾渾説鳳而譏孔子之意¶
　自在不必説鳳又説孔子　接輿胸中自有所謂徳¶
　徳其所徳非吾所謂徳　接輿人名莊子屢見之而¶
　髙士傳乃云陸通字接輿(大全刑疏主此)今説者遂謂陸通¶
　接夫子之輿而歌皆出附㑹　存疑説約皆主此説¶
<pb:KR1h0057_WYG_022-6a>¶
　殊謬　老龍孔鳳春秋時極竒品題¶
孔子下節　顧涇陽曰天下有一毫不可為豪杰不肯¶
　犯手天下有一毫可為聖賢不肯放手¶
長沮桀溺耦而耕三節　附顧麟士曰按通義仁山金¶
　氏曰古之隠者不以姓名自見人亦不得而知之論¶
　語所載若荷蕢晨門荷蓧丈人皆以其物與事名之¶
　不得姓名之真也獨長沮桀溺若得其姓氏者然長¶
　與桀古無此姓氏而名又皆從水夫子使子路問津¶
<pb:KR1h0057_WYG_022-6b>¶
　而不告則一時何自而識其姓名計亦以其物色名¶
　之盖二人耦耕於田其一長而沮洳其一桀然髙大¶
　而塗足故因以其物色名之猶荷蓧丈人之云爾¶
　按此與看接輿法同然終近鑿　是知津矣似譏非¶
　譏語意含蓄桀溺則發洩殆盡　䝉引謂桀溺詞語¶
　意思又較從容得多與此又不同　誰以易之句大¶
　全張氏是一様説饒氏是一様説存疑是一様説從¶
　存疑可也¶
<pb:KR1h0057_WYG_022-7a>¶
子路行以告節　四書鏡曰斯人人字兼君民言¶
子路從而後節　荷蓧便知非負荷世道之人　樂天¶
　齋翼註曰㑹其意只責子路不務農耳¶
子路拱而立節¶
止子路宿節　丈人之待子路前倨後恭是欲動子路¶
　而不知隠然為子路所動也若謂其以田野氣味動¶
　子路之隠則淺¶
明日節¶
<pb:KR1h0057_WYG_022-7b>¶
不仕無義節　張彦陵曰此節不仕一句提起下皆明¶
　此句意長幼之節五句就丈人身上説是責其忘世¶
　之非君子之仕四句就君子身上説是明其用世之¶
　志通節重一義字龔應身曰仕字有委曲周旋栖栖¶
　皇皇意　義字只依雙峯為是(壬申十月刪改)　刁䝉吉曰¶
　長幼之節句根見二子來君臣之義尤重於長幼¶
　長幼之節其所明也君臣之義其所蔽也因其明以¶
　曉其蔽此易納約自牖之道　樂天齋翼註曰行義¶
<pb:KR1h0057_WYG_022-8a>¶
　與行道不同行道在君必待遇而後行行義在我無¶
　論遇與不遇而皆當行的君子之仕不拘定在朝如¶
　惓惓為世之心而不肯已便是行義故道行則此義¶
　親見於吾身固行義之事也道不行則此義昭掲於¶
　天下亦行義之心也　義字原總去就説但此對丈¶
　人言則重在就一邉故存疑以註非忘義以徇禄為¶
　餘意¶
逸民章總㫖　姚承菴曰天地變化草木蕃天地閉賢¶
<pb:KR1h0057_WYG_022-8b>¶
　人隠是固然矣不曰天之生斯民也使之開太平不¶
　使之自遺逸而已乎數子之逸雖曰為世所遺然不¶
　無自遺逸之意一有自遺逸之意胸中即有可不可¶
　非所稱天民大人矣故記者冠以逸民二字無可無¶
　不可者不先主逸字於胸中也盖逸民有心避世而¶
　聖人無意終藏故詳列逸民而以己終之見惓惓不¶
　忘用世意¶
逸民節　張彦陵曰逸民二字乃記者所標逸非隠逸¶
<pb:KR1h0057_WYG_022-9a>¶
　之逸言其胸懐瀟洒不可以常格拘者如心逸日休¶
　之逸盖髙民也是故有以隠而逸者有以仕而逸者¶
　其心一而已　徐自溟曰逸有遺逸意言其未獲大¶
　用也逸有隠逸意言其自沒於世也逸有飄逸意言¶
　其不受塵鞅也逸有安逸意言其不任勞役也逸有¶
　散逸意言其各行己志也　兼衆説以解逸字較註¶
　似勝然畢竟遺逸是正意姚承菴説妙¶
不降其志節　陳新安以非君不事為不降志以不立¶
<pb:KR1h0057_WYG_022-9b>¶
　惡人之朝為不辱身此不可曉不降不辱總是一事¶
　志以立心言身以制行言¶
謂栁下惠少連節　輔潛菴曰倫是義理之次第則慮¶
　亦人之正思慮也人之公心即義理所在故曰中慮¶
¶
姚承菴曰其斯而已矣應上降志辱身句凡世之¶
¶
　降志辱身者一向潦倒不知名節道義為何物二子¶
　雖降辱而言行必依名節道義中倫中慮是尚志潔¶
　身之流也所稱逸民者意在斯乎而已矣者二子無¶
<pb:KR1h0057_WYG_022-10a>¶
　别行外此亦不足以見二子也　中倫中慮只説不¶
　隨似不當兼不激不激在降志辱身内　䝉引即從¶
　三黜章看其中倫中慮極是但其所云辭氣雍容與¶
　三黜猶仕此二意不重中倫二句只要説其不流不¶
　重在和上¶
謂虞仲夷逸節　隠居是以隠為髙放言是言不合乎¶
　經所以示不可用也註獨善自廢乃自隠居放言中¶
　推出他那意思如此不可説隠居就是獨善放言就¶
<pb:KR1h0057_WYG_022-10b>¶
　是自廢身字根隠字来猶云身之將隠也囂俗汚世¶
　不得而染之故曰中清廢者故為放縱而令人廢之¶
　合乎用晦之道也故曰中權　包氏云放置也不¶
　復言世務　大全辯卓菴張氏曰放猶置也胸中欲¶
　言者姑置不發如後人不談國事之類舊説誤將放¶
　字看作猖狂自恣不知此特莊周之流耳聖人是取¶
　逸民非取異端也　按此看放字最妙與注亦不碍¶
　即介之推身將隠焉用文之之意(戊午五月念四)　樂天齋¶
<pb:KR1h0057_WYG_022-11a>¶
　翼註曰清權二句講須斟酌只在他逸處模寫便是¶
　講太好是時中了　呉省菴曰中清中權只是合得¶
　二者内一端不可謂全是清權　鄒嶧山曰道雖以¶
　致用為貴然時不可出亦有獨善其身而特立於汙¶
　濁之世而合乎道之清者道雖以正言為常然經不¶
　可守亦有辭若詭正而不失乎用晦之宜而合乎道¶
　之權者　䝉引云隠居放言比之中倫中慮者又不¶
　同矣存疑曰隠居則行未必中慮矣放言則言非中¶
<pb:KR1h0057_WYG_022-11b>¶
　倫矣按此俱是　鄭申甫曰上節即中倫中慮上見¶
　其雖降志辱身非汙也下節即中清中權上見其雖¶
　隠居放言非誕也　呉因之曰夷齊不降志辱身此¶
　天下所明知也至惠連則似和而縱矣仲逸則似隠¶
　而僻矣而夫子謂其中倫中慮中清中權正所謂發¶
　潛徳之光而取人於形迹議論之外者也　仲逸夷¶
　齊是一流人但夷齊是清而剛者仲逸是清而柔者¶
¶
隠居放言與不降不辱同但不降不辱則風節外¶
¶
<pb:KR1h0057_WYG_022-12a>¶
　露而隠居放言則光芒盡斂矣予前以清而剛清而¶
　柔分之最明隠居雖與北海之辟同而其剛柔之用¶
　則分矣予前疑夷齊仲逸分别處只在放言不在隠¶
　居則大誤也(辛丑六月念八改)¶
我則異於是節　可不可以迹言道則必從其可惟以¶
　道為可則是無可無不可也　以南軒則夷齊輩為¶
　有不可恵連輩為有可依蒙引則各兼可不可蒙引¶
　較是¶
<pb:KR1h0057_WYG_022-12b>¶
大師摯適齊章　張彦陵曰非其官之罪也故書其職¶
　非其人之罪也故書其名非其心之亡魯也故書其¶
　地　徐自溟曰這些人在魯而樂亡這些人去魯而¶
　樂存此三家驅之去乎孔子導之去乎倘周天子詔¶
　太常之典吾知其各執伎而起矣惜哉以洋洋並奏¶
　之侣而沒之烟霞縹緲之外也　樂天齋翼注曰適¶
　是避地入是避世太師作一頭是諸人之倡下兩平¶
　看　諸侯三飯魯備天子樂故有四飯不言初飯者¶
<pb:KR1h0057_WYG_022-13a>¶
　只依蒙引解為是謂孔子正樂而去其一者未必然¶
¶
看來應依朱子説(壬申)¶
¶
周公謂魯公曰章　沈無囬曰周公之治魯也尊尊而¶
　親親太公曰易世其衰矣此語世世傳之後人見魯¶
　之式㣲或歸咎於貽謀之過不知魯之可以一變至¶
　道者皆其忠厚之餘澤而其漸至式㣲者則子孫不¶
　能守先世之典刑耳故記者於魯事日非賢人散亡¶
　之後而記開國之語便知魯之所以衰非其先世之¶
<pb:KR1h0057_WYG_022-13b>¶
　過也　林次崖曰不是怕大臣怨方用他　専其權¶
　久其任皆所謂以也¶
周有八士章　樂天齋翼註曰周字見氣運之隆培養¶
　之厚意不重四乳八子之異只重賢上　王宇泰曰¶
　逹是明於義理适是宏度而能容物突有御難之才¶
　忽有總理之才夜柔順不迫得夜之道夏剛明不阿¶
　得夏之道隨才能順應騧徳超尋常亦駿馬名　此¶
　種意思大全蒙引存疑淺説皆無之而近來講章始¶
<pb:KR1h0057_WYG_022-14a>¶
　有之可見雅俗之分亦以近來課士有以二字為題¶
　者不得不及此也然豈無超脱之法乎　八士皆雙¶
　生止見於繁露而古注因之至謂八士為南宫氏則¶
　因逸周書克殷解有命南宫忽振鹿臺之財南宫有¶
　逹遷九鼎因以書之南宫适合之遂以八士為南宫¶
　氏此不足據也國語亦止言詢于八虞不言其何氏¶
<pb:KR1h0057_WYG_022-14b>¶
　四書講義困勉録卷二十一¶
