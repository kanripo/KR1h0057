# -*- mode: mandoku-view -*-
#+TITLE: 四書講義困勉錄
#+DATE: 2018-03-30 14:14:56.486053
#+PROPERTY: ID KR1h0057
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷六
<pb:KR1h0057_WYG_007-1a>¶
欽定四庫全書¶
　四書講義困勉錄卷六¶
　　　　　　　　　　贈内閣學士陸隴其撰¶
八佾¶
¶
孔子謂季氏章　袁了凡曰不曰可誅而曰可忍全要¶
　發季氏一㸃良心　按忍包敢忍容忍二義春秋傳¶
　所謂忍人此敢忍之義所謂君其忍之此容忍之義¶
　前一義指亂臣賊子之心後一義誅亂臣賊子之法¶
<pb:KR1h0057_WYG_007-1b>¶
圈外謝氏説雖非正意然可兼用¶
¶
三家者以雍徹章　只提出天子二字便是春秋書法¶
　然奚取二字是冷覰語若將大夫陪臣道破反不似¶
　譏詞　呂東萊曰儒者之議禮每力争於毫釐尺寸¶
　之間如天子之席五重諸侯之席三重所争者纔再¶
　重耳天子之堂九尺諸侯之堂七尺所争者纔二尺¶
　耳由庸人而觀天子諸侯之分豈再重之席二尺之¶
　堂所能抑&KR0045;何儒者之迂耶大隄雲横屹如山岳其¶
<pb:KR1h0057_WYG_007-2a>¶
　視尺寸之土若不能為堤之損益然水潦大至勢與¶
　堤平苟有尺寸之土未沒則瀕水之人可恃無恐當¶
　是時百萬生靈之命係於尺寸之土焉尺寸之土可¶
　以遏昬墊之害尺寸之禮可以遏僭亂之源然則儒¶
　者力争於毫釐尺寸之間非迂也勢也¶
人而不仁如禮何章　不仁的人正是假禮樂以自飾¶
　者　翼註曰人誰無心如何説人心亡矣蓋心如穀¶
　種仁則其生理也若穀種無生意不成穀種了便是¶
　穀種亡矣　又曰人而不仁包得廣不敬不和各具¶
<pb:KR1h0057_WYG_007-2b>¶
　一端　又曰欲發如禮何如樂何只在從中流出與¶
　襲取於外上體認蓋人心不亡則自其心之中正者¶
　流出便為禮自其心之和樂者流出便為樂禮樂雖¶
　在外面却全是一段真心發見若人心既亡則雖用¶
　禮樂却是襲取於外的不是從中流出的其奈禮樂¶
　何哉譬如穀種完固方生出枝葉若穀種朽壊如何¶
　生枝葉雖剪綵為之終不是真的¶
<pb:KR1h0057_WYG_007-3a>¶
林放問禮之本章總㫖　姚承菴曰禮之本安在此心¶
　之誠慤是也夫子非不欲一口吐出但世衰文盛趨¶
　不可挽第曰禮之本在誠慤人誰不曰我之禮吾心¶
　之誠慤為之而禮其亡矣所以將奢儉相形使人披¶
　枝見根　放問禮之本夫子不告以體而告以用不¶
　告以用之得中者而告以用之失中者此處可叅¶
大哉問節　註禮之全體體字非體用之體¶
禮與其奢也寧儉節　註不及而質質字以質樸説¶
　寧儉戚與從先進有别從先進是儉戚之得中者¶
<pb:KR1h0057_WYG_007-3b>¶
　以本始之本言則儉戚是本以天下之大本言則非¶
　特奢易非本即儉戚亦非本非特儉戚之失中者非¶
　本即儉戚之得中者亦非本蓋一則以體用對言而¶
　體為本一則就用之始終言則用之始又為本也勉¶
　齋雲峰之説自明　李毅侯曰儉蓋近於本者也如¶
　季氏歌雍舞佾奢則不遜至於蔑禮則寧若并其大¶
　夫之禮俱從樸略簡易尚不失為忠臣孝子也其實¶
<pb:KR1h0057_WYG_007-4a>¶
　奢非禮儉亦非禮此一時救世之權也　胡雙峰曰¶
　本有二其末亦不同本根之本其末為枝葉枝葉出¶
　於本根而亦能庇其本根可相有而不可相無本始¶
　之本末流必有失禮始於儉末也必奢故曰與其曰¶
　寧孔子因末流之失不得已而為反本之論也　佐¶
　案曰人心一念之忠信未可名之為文質而文質緣¶
　是以生此禮之本也夫子非不能直言之但救當時¶
　之弊則曰寧戚寧儉云爾究竟本字上章仁字已逗¶
　出了　禮正所以維風¶
<pb:KR1h0057_WYG_007-4b>¶
夷狄之有君章　傷中國而借夷狄以甚之之詞有君¶
　謂其臣知有君也即左傳不有寡君之義亡者視有¶
　若無不得竟作無字解¶
季氏旅於泰山章　嗚呼二語是冉求不能救而夫子¶
　代救之如此　莊忠甫曰進説於人者因其心之所¶
　畏而為之轉移則其言易入季氏舞八佾歌雍徹其¶
　不畏君審矣而惓惓於泰山之旅則其心猶知畏鬼¶
<pb:KR1h0057_WYG_007-5a>¶
　神也就其畏鬼神之念即以鬼神之靈爽不歆非類¶
　不享淫祀者惕之未有不爽然自沮者此不救之救¶
　也雖然亂臣賊子既不能懼之以王朝之賞罰又不¶
　能懼之以春秋之是非而徒借鬼神之靈爽以惕止¶
　之豈聖人之得已哉　即使泰山不吐季氏亦不當¶
　祭夫子之言特欲季氏知其無益耳然道理亦實如¶
　此　翼註曰要尊泰山不可抑林放　又曰作文只¶
　㑹意透發神不享非禮而林放字輕輕㸃明亦不必¶
多&KR0374;¶
<pb:KR1h0057_WYG_007-5b>¶
君子無所爭章　必也射乎只是喝起的話言欲求其¶
　争除非是射而射唯揖讓畢竟無争　讓者争之反¶
　揖讓貫下始射而升堂既射而復位射畢而飲是三¶
　節事　翼註曰其争也君子言其實非争也如云夫¶
　子之求實非求也袁了凡以君子常見萬物一體講¶
　無争此是老莊之論即楚人亡弓之意許魯齋辯之¶
　詳矣(乙丑八月廿四)　許敬菴曰君子之無争道在自反故¶
<pb:KR1h0057_WYG_007-6a>¶
　曰射有似乎君子　此意亦有但只説得不勝者一¶
　邊　愚謂其争也君子要在争之中見出個君子來¶
　正與和光同塵者有辨¶
巧笑倩兮章總㫖　副墨曰子夏之問是不打要𦂳問¶
　夫子之答亦是不打要𦂳答惟忽想到禮上於口頭¶
　語發出一段道理方見善悟若説他問時先有重質¶
　意則反把悟處看呆了¶
巧笑倩兮節　質字有本質之質有質朴之質林放章¶
　質字是質朴之質此章註美質質字是本質之質¶
<pb:KR1h0057_WYG_007-6b>¶
　前章質字可兼本質之質此章質字不可兼質朴之¶
　質　首節有兩説一説子夏之意重在素謂天下莫¶
　絢於天然而粉澤為下即質素便可當絢爛了何消¶
　又加粧飾故疑詩人之素絢並重一説子夏之意在¶
　素絢並重而錯認詩人之言為即素是絢似抹殺了¶
　絢一邊看來兩説當兼用子夏原未有定見也子曰¶
　繪事後素下一後字便不同蓋不是重素不是素絢¶
<pb:KR1h0057_WYG_007-7a>¶
　並重但絢後於素耳禮後乎後字亦要如此看近來¶
　講章俱説殺了子夏意思玩存疑之説則又似子夏¶
　口中絶不評論素絢輕重只空空説去俱所未安¶
　徐自溟説是以絢與禮為不好的太偏了　看來子¶
　夏之意只是疑詩人抹殺了絢一邊(壬申三月)¶
繪事後素節　張彦陵曰詩言素以為絢是比體以素¶
　比美質絢比文飾夫子言繪事後素繪即絢也不是¶
　又把繪事譬素絢¶
禮後乎節　張彦陵曰禮後乎是悟語不是問語此禮¶
<pb:KR1h0057_WYG_007-7b>¶
　字指儀文言　又曰子夏不是抹殺禮正深於求禮¶
　見得禮非無自而起者　又曰即如世人講禮後亦¶
　只説得文後耳禮該文質通體俱後　此與林放章¶
　不同　此與從先意亦異從先是從用上擇個中此¶
　是就用内想出個體來　可與言詩與子貢只重在¶
　觸類者不同蓋凡詩之言雖比物連類深探其㫖必¶
　有闗於人心世教今子夏即一素絢便悟到禮後上¶
<pb:KR1h0057_WYG_007-8a>¶
　深得詩人正人心維世教之㫖故曰可與言詩與其¶
　可言詩正與其可論禮　即小而明大即此而得彼¶
　即偏而得全皆是可與處此與子貢亦不必分别但¶
　子貢是從穎悟得來子夏是從學力得來　楊慈湖¶
　曰禮後乎夫仁之在禮猶春之在草木使春在前草¶
　木在後則血脈㫁春不能榮草木而草木不能顯春¶
　仁之非先而禮之非後猶是也故曰三千三百無一¶
　事非仁也又曰一日克己復禮天下歸仁焉又曰人¶
　而不仁如禮何　此論最精是深一層語但此時子¶
<pb:KR1h0057_WYG_007-8b>¶
　夏口中則不如此¶
夏禮吾能言之章　李衷一曰看來夫子嘆文獻無徵¶
　不是空空寄慨分明是欲當事培植二氏之子孫收¶
　文錄獻以待後人故曰足則吾能徵矣噫聖人所望¶
　於秉禮之君其意逺哉　文武之政布在方策賢者¶
　識其大者不賢者識其小者周之文獻自足也夫子¶
　欲挽文勝之弊何不取周禮示之而致惜於二代之¶
<pb:KR1h0057_WYG_007-9a>¶
　無徵也雙峰以為百王損益之大法一句最妙蓋一¶
　代自有一代之禮而非合三代之禮不足見損益之¶
　妙而惜乎其無徵也　一代自有一代之禮而非合¶
　三代之禮不足見損益之妙苟文獻俱足而夫子論¶
　定三代之禮則知忠後之必以質質後之必以文文¶
　後之當復用忠百王之損益準此矣單説挽文勝則¶
　偏　説約謂大段只是云言之不是行之妙若夫子¶
　自行之則固有不必其足者存疑兩段最可玩　楊¶
　慈湖曰杞宋二國文獻既皆不足無所徵驗則孔子¶
<pb:KR1h0057_WYG_007-9b>¶
　何所攷而能知夏商之禮既無所孜又何所據而能¶
　言大哉禮乎本於太乙分為天地轉為隂陽變為四¶
　時生而為萬物行而為萬務為經禮三百曲禮三千¶
　父以此慈子以此孝君以此尊臣以此卑兄弟以此¶
　篤夫婦以此和是謂天則是謂帝則是豈以有文與¶
　獻而存無文與獻而亡近在人心本非外物賢獻知¶
　之愚衆惑之唯孔子自知自信故自能言但無文策¶
<pb:KR1h0057_WYG_007-10a>¶
　可證無賢獻能證則庸衆必疑必不信也然則禮豈¶
　禮家之所能知　看濳室陳氏之説知此為偏¶
禘自既灌而往者章　若専主譏魯僭禘説則豈必待¶
　既灌而後不欲觀耶¶
或問禘之説章　翼註曰説字深看在禮文禮器之外¶
¶
李毅侯曰不知也三字講處不可寥寂蓋此正夫¶
¶
　子之善言禘也　周季侯曰要十分含蓄註中非仁¶
　孝誠敬不王不禘二段自是夫子意中事不可作口¶
　中語　禘意深逺只看既灌章註自明祀始祖矣而¶
<pb:KR1h0057_WYG_007-10b>¶
　又推始祖所自出之帝祀之這種心腸直要追到渺¶
　茫不可測識之際尋求至此天下之大真正只如一¶
　㸃骨血何親何疎何逺何近此豈語言形容得　若¶
　認做為魯諱禘猶是第二義也　翼註又曰知其説¶
　二句若但云通幽者必能達明格神者必能感人則¶
　凡祭鬼皆然不獨禘也要切知禘之説裕於治處蓋¶
　七廟祖禰猶曰吾所建事天地百神猶曰吾所靈承¶
<pb:KR1h0057_WYG_007-11a>¶
　至於始祖逺矣始祖所出之帝逺之又逺矣音容不¶
　相接世代不相近以逺之又逺如是者乃能知其精¶
　神一脈之相聫而聚吾精神以格之則豈不知宇宙¶
　民物皆我一體皆可以精神聫而皆可以格之也哉¶
　故曰如視諸斯也¶
祭如在節　説叢楊慈湖曰祭如在祭神如神在此門¶
　人記錄之詞若孔子之心則知鬼神之實在也不止¶
　於如在　大全以祭神為孔子在官時恐不必拘¶
　謂祖考與吾同此一氣而我之氣即祖考之氣可謂¶
<pb:KR1h0057_WYG_007-11b>¶
　祖考既往更無所謂氣不可謂祖考之氣待我而始¶
　有不可　或謂有聚散者氣無聚散者理是祭祀之¶
　來格者理也非氣也亦不是理氣不相離有是理必¶
　有是氣　謂祖考與子孫同是一氣故可感格固是¶
　然山川社稷古昔聖賢亦同是一氣但祖考更覺親¶
　切耳不然難道非祖考便不可感格　祖考之氣有¶
　聚散各因其生時之盛衰非子孫所能必然為子孫¶
<pb:KR1h0057_WYG_007-12a>¶
　者則唯冀其常聚且我竭誠以格之則祖考將散之¶
　氣未必不因我之氣而常聚蓋散者不可復聚而將¶
　散者可令常聚也豈即以我之氣為祖考之氣而奏¶
　假之時無所謂來享者乎朱子雖收范氏之説而置¶
　之圈外有故也　鬼神來格之理不易推測若如范¶
　氏所謂有其誠則有其神無其誠則無其神則是神¶
　之有無係於人之誠否而天下之所謂鬼神者皆妄¶
　也若謂已散之氣随祭享而聚則是其既死之氣猶¶
　有潛寓於宇宙之間而宇宙間去去來來只是這些¶
<pb:KR1h0057_WYG_007-12b>¶
　氣了而佛氏之説儒者不當全斥其誕矣唯大全季¶
　路問鬼神章朱子説似明白人死氣雖終歸於散亦¶
　未便散盡故祭祀有感格之理先祖世次逺者氣之¶
　有無不可知然奉祭祀者既是他子孫畢竟只是一¶
　氣所以可感通然已散者不復聚故謂釋氏之説為¶
　非觀朱子之説則祭祀之來享者是氣之未盡散者¶
　非散而復聚也推而言之氣有盛衰則散有遲速聖¶
<pb:KR1h0057_WYG_007-13a>¶
　賢之氣浩然塞天地配道義生則澤流天下沒則神¶
　在萬世無死生無聚散而獨行於古今者也如伯有¶
　為厲之類是邪氣之偶聚也聖賢之氣萬世不散者¶
　正氣之常聚也釋氏所謂鬼復為人其信否雖不可¶
　知使其果信亦必是氣之未散者若其既散則無復¶
　聚之理矣蒙引専主范氏之説謂祭祀之儀不過仁¶
　人孝子報本之心而祖考非真來享也然則人唯心¶
　存孝思果於為善以不辱其先亦足為孝矣何必為¶
　此無實之文哉即曰人不能不思其祖先故必有以¶
<pb:KR1h0057_WYG_007-13b>¶
　致其如在之誠不然則豺獺之不如矣夫果於為善¶
　不辱其先獨非所以致其如在之誠乎人之所以勝¶
　於豺獺者不可謂不在此也又何必為此無實之文¶
　也其説亦難通矣且蒙引又謂天地山川之類生氣¶
　萬古不化随祭而享其理固真夫天地如此祖先獨¶
　不可如此乎後又謂天地山川之祭亦未必天神真¶
　來享抑以表其誠耳則又與前説自矛盾矣¶
<pb:KR1h0057_WYG_007-14a>¶
吾不與祭節　吳省菴曰吾之典禮人可得而攝之吾¶
　之精神人不得而攝之也¶
與其媚於奥節　莊忠甫曰奥尊竈卑之説蓋相沿而¶
　莫覺其非也奥非神也何尊之有賈之意蓋以奥為¶
　公朝而竈為私室也　徐自溟曰凡祭而奉神於奥¶
　必先由竈而達賈意謂欲得君必先由己而致也又¶
　以奥特室西南隅乃棲神之虚位君之擁虚位也猶¶
　此¶
獲罪於天節　獲罪字不應推開就生平説只宜就媚¶
<pb:KR1h0057_WYG_007-14b>¶
　上見出凡人纔生一媚心起念即不可與天知即是¶
　獲罪於天¶
周監於二代章　王觀濤曰此章還是夫子自表其憲¶
　章之心主挽文勝之弊説者還似牽强添設畧於末¶
　後用之可也　陳新安曰周之文亦承夏忠商質之¶
　後風氣漸開不得不然者况武王周公制作之初叅¶
　酌損益良不苟矣夫子從之蓋從盛時文質得宜之¶
<pb:KR1h0057_WYG_007-15a>¶
　文非從周末文勝之文也　徐自溟曰看起頭一周¶
　字見周非尚文之周也乃監二代以成其周之文也¶
　故末吾從周周字正映起頭那周字莫要認錯夫子¶
　緣末俗之靡失却原來制作精意故思周初之文以¶
　志感　袁了凡曰曰監則斟酌損益之謂非加增添¶
　飾之謂也曰郁郁則文質合宜之謂非以文滅質之¶
　謂也故孔子從周即從先進之意豈從其繁文縟節¶
　哉　翼註曰文盛貌盛字與勝字不同吾從周不重¶
　為下不倍重在文盛上　大全辯曰按先王制作雖¶
<pb:KR1h0057_WYG_007-15b>¶
　與氣數相終始其間變化推移却自有不為氣數所¶
　拘處非概聴之氣數也周禮大備不可謂非氣數極¶
　盛要之前後聖人損益之功為多須側重聖人制作¶
　精詳一邊説　大全新安陳氏原兼氣數聖人二意¶
　今時文多偏了若側重聖人一邊説則文字便非忠¶
　質文之文(壬申四月朔日)¶
子入大廟章　袁了凡曰大廟二字便是書法宜重看¶
<pb:KR1h0057_WYG_007-16a>¶
　蓋大廟之祭所謂知其説即治天下無難者雖以夫¶
　子之習禮而精義無窮豈敢自謂已知乎則其入而¶
　問問而詳固其良心所不能已者　李衷一曰看來¶
　或人譏夫子不知禮夫子不應自分疏我知禮夫子¶
　語意不辯我知與不知只是把禮來説猶云我雖不¶
　知禮我問處就是禮語意最要渾融　翼註曰夫子¶
　非為己辯為禮辯也恐人不知敬謹為禮反以粗率¶
　忽略為禮也　以我為不知禮可也以我之問為不¶
　知禮不可也若雖知亦問與器數必問此是人看聖¶
<pb:KR1h0057_WYG_007-16b>¶
　人則然非口氣中正意　沈無囘曰聖人動容周旋¶
　中禮遇一事則一事之節文生焉宗廟生欽墟墓生¶
　哀常人猶然况聖人乎入廟每事問是有所不能已¶
　於衷故問此便是節文之所在也但聖人渾身是禮¶
　初不自知因或人之譏始自囘想亦覺不錯故曰是¶
　禮也然師冕章節節是道然亦不覺因子張拈出便¶
　見是道耳舊説千番囘護不免有抵對或人意大失¶
<pb:KR1h0057_WYG_007-17a>¶
　聖人心事¶
射不主皮章　古道不見於今不知其幾矣夫子獨於¶
　此而嘆息謂非憫戰争之禍而傷徳化之衰哉　馮¶
　琢菴曰此感為主世教者言徳力異尚即王伯分途¶
　之機　沈無囘曰較射性情發越之際也而即以不¶
　尚力為閑情正性之方古人作一事便寓一深意夫¶
　子所以嘆想之　説約主盛時之難再説固是蓋是¶
　嘆世亂而不得不用貫革與他處譏變古者不同所¶
　謂言古之道以正今之失者失不在於貫革而在於¶
<pb:KR1h0057_WYG_007-17b>¶
　所以不得不用貫革之故也然禮射武射在亂世亦¶
　可並用武王散軍郊射之前亦未必純用貫革也不¶
　主貫革則人皆可射正可以廣武事豈在亂世則必¶
　不可用乎則譏變古之意亦自切當也　禮射武射¶
　在盛世是並行的在夫子時亦不是廢禮射不用只¶
　是雖禮射亦主皮　翼註曰古之道泛説不必指定¶
　周初　正鵠之義東陽許氏之説詳矣蒙引獨謂棲¶
<pb:KR1h0057_WYG_007-18a>¶
　皮曰鵠天子諸侯之的也畫布曰正大夫士之的也¶
　大夫士無革只是就布畫之不知何據¶
子貢欲去告朔之餼羊章總㫖　李衷一曰子貢欲去¶
　羊不是惜小費蓋有激而言其意謂告朔之禮已久¶
　不行而此羊猶供何為不如并去之都是為禮發此¶
　議論但不曉得存羊即存禮去羊即去禮故曰我愛¶
　其禮不消説到興復就此空名存亦是禮猶有存者¶
　子貢忿其無實夫子惜其有名　集註大全蒙引存¶
　疑皆以子貢為惜小費又集註禮雖廢羊存猶得以¶
<pb:KR1h0057_WYG_007-18b>¶
　識之而可復焉得以識之是存羊即存禮而禮可復¶
　焉是因羊可復禮兩意原並用而大全南軒張氏及¶
　存疑單主因羊復禮一邊此等處則皆前人不及後¶
　人不可不知若時説單主存羊即存禮一邊則又偏¶
　矣　存羊即存禮因羊可復禮兩意原當交發與是¶
　知也一例看自明　沈無囘曰舊説以去羊為憤激¶
　為覈名實皆非也羊之去留君相事也謀野之聖賢¶
<pb:KR1h0057_WYG_007-19a>¶
　安得與之總是痛惜古禮之亡而閒居歎息如此子¶
　貢曰禮已亡矣不如去之夫子曰禮雖亡矣何忍去¶
　之兩人相對悽然滿目蓋有無窮之感焉同是一腔¶
　絶無排擊子貢意　按惜小費覈名實憤激三意沈¶
　説内原包得(辛丑六月廿二)¶
子貢欲去告朔之餼羊節　湯若士曰子貢當時無因¶
　革之權只是憤時設議以激魯人之意　訂釋曰告¶
　朔有三重焉尊正朔重天子也告大廟重祖考也修¶
　月令之政重民事也文公忽此三重於是政權旁落¶
<pb:KR1h0057_WYG_007-19b>¶
　於大夫而魯事日非矣夫子之愛豈淺焉而已哉¶
爾愛其羊節　王宇泰曰此一羊也在子貢見以為羊¶
　在夫子見以為禮以羊為羊是禮在羊之外而禮亡¶
　以羊為禮是禮在羊之中而禮存壬戌十月評陳瑚¶
　作甚明此章諸條俱不可觀¶
事君盡禮章　湯霍林曰禮自有個準則盡則止於禮¶
　之中諂則出乎禮之外　袁了凡曰當時不是誣君¶
<pb:KR1h0057_WYG_007-20a>¶
　子為諂他心裡實見得事君之禮不必如此禮之泯¶
　於人心豈不重可慨哉　姚尊生曰人以為諂也此¶
　人是何人獨非事君人乎自有此等人臣子且不畏¶
　禮而畏人言¶
定公問君使臣章　此章夫子有上下交責之意有明¶
　良交泰之思使不是後使只作服馭看　禮字蒙引¶
　兼待之誠説大全存疑謂皆自其所不足言則單就¶
　節文説而含待之誠意在内存疑為優　翼註曰一¶
　切得體皆是禮　楊維節文從人君平日納身軌物¶
<pb:KR1h0057_WYG_007-20b>¶
　人臣平日宅心誠正説在事使前一層此是先輩議¶
　論　李衷一曰禮者君之大柄也昔齊景公憂田氏¶
　之偪而晏子曰唯禮可以已之此禮字當有惜威福¶
　正名器之意忠字當有尊君徇國不肯淩僭之意定¶
　公為太阿倒持之君故欲坊之以禮三家為尾大不¶
　掉之臣故欲教之以忠　按李説與大全蒙引諸説¶
　不同然可叅看¶
<pb:KR1h0057_WYG_007-21a>¶
關雎樂而不淫章　張彦陵曰按闗雎是文王宮人所¶
　作哀樂俱是宮人哀樂不是文王哀樂也不淫在宜¶
　其有三字上見不傷在不能無三字上見蔡虚齋曰¶
　闗雎所詠本疑淫與傷也但以施於文王之與后妃¶
　而得為不淫不傷耳要重在后妃之徳上秦他石曰¶
　唯聖主有肅雝之令範故閨門有哀樂之正情　此¶
　章蒙引存疑與大全各别愚意當兼用為是　詩樂¶
　註自兼説此章重在哀樂不重在詩樂也　翼註曰¶
　據朱註樂雖深哀雖盛等語是説詞雖極樂却是理¶
<pb:KR1h0057_WYG_007-21b>¶
　當樂而樂不淫也詞雖極哀却是理當哀而哀不傷¶
　也此純主理説也今以詩經考之闗雎獨平淡不似¶
　其他變風變雅之詩語樂必極沈湎語哀必極酸苦¶
　則知夫子所贊不獨以其理亦以其詞　即宮人之¶
　哀樂可想文王之哀樂故朱註専主宮人蓋言宮人¶
　可該文王言文王不可該宮人也　右説予向意如¶
　此今看來無以易此單主文王者固非蒙引反覆辨¶
<pb:KR1h0057_WYG_007-22a>¶
　論欲専主宮人亦不能無疑豈宮人如此而文王則¶
　漠然不動者乎詩傳小註固相表裏也　右予前兩¶
　段是欲於言外見文王之哀樂看來哀樂内即兼文¶
　王宮人説亦似不妨　出於文王便非湛出於文王¶
　之宮人便非媚此當與周比章一例看　到底前説¶
　是(壬戌)宮人非文王姬妾之謂未娶時那得有¶
哀公問社於宰我章總㫖　徐𤣥扈曰當時三家强公¶
　室弱魯幾不社矣哀公問社倘有起敝之思乎宰我¶
　曰使民戰栗勸其㫁也夫三家之僭唯禮可以已之¶
<pb:KR1h0057_WYG_007-22b>¶
　而欲懼之以威是速其禍而已夫子所以深責之也¶
¶
按此説與通考趙氏之説不同然各有其妙在宰¶
¶
　我當日立言之意原不可考兼説亦可¶
哀公問社於宰我節　立社本意蒙引已見大概恐尚¶
　不止於此須更叅之　古人立社自有深意宰我所¶
　對只舉所樹之木極沒要𦂳且夏后氏以松之類未¶
　必舉天下皆如此則沒要𦂳中又有疎處此上三句¶
<pb:KR1h0057_WYG_007-23a>¶
　中有此二失也又言周所以用栗之意則失之附㑹¶
　矣而曰使民戰栗則附㑹得又不是此下一句内又¶
　有此二失也集註所謂非立社之本意以其沒要𦂳¶
　與疎與附㑹言之又啓時君殺伐之心則以其附㑹¶
　得又不是言之蓋其差處尤在此也蒙引存疑似以¶
　非立社之本意句専屬上三句以啓時君殺伐句該¶
　下一句看來未是　非立社之本意原包四件但啓¶
　殺伐意尤重故特加一又字抽出言之口氣當云沒¶
　要𦂳而疎而附㑹已非立社之本意又附㑹得不是¶
<pb:KR1h0057_WYG_007-23b>¶
　則愈失其本意矣　疎處集註雖不言然原已包在¶
　内蒙引説極是¶
成事不説節　説謂陳其是非諫謂申其匡救咎謂指¶
　其愆尤此三語正不説之説不諫之諫不咎之咎¶
　張治城曰振弱之道在修徳不在修刑而扶魯之策¶
　在威臣不在威民倘哀公用宰我之言而殘民以逞¶
　則元氣益削魯事愈不可為皆此言誤之也夫子責¶
<pb:KR1h0057_WYG_007-24a>¶
　之蓋深悲其言之已出不可救耳　兩事字不可如¶
　俗説作魯事看存疑看得極好　李見羅曰非不説¶
　成事貴其未成而説之也非不諫遂事貴其未遂而¶
　諫之也非不咎既往蓋不欲既往而後咎之也正君¶
　道友皆須識先後著一落後著不唯人之善惡無可¶
　救改而我雖有忠愛之心亦無所措其口矣　此論¶
　固好然此節主於責宰我不重在此若欲㫁章取義¶
　者則不可不知此以此作大結則佳¶
管仲之器小哉章總㫖　蔡虚齋曰器小二字包括管¶
<pb:KR1h0057_WYG_007-24b>¶
　仲一身奢而犯禮正是器小中發出來的病症夫子¶
　非直以二事證器小也但從此二事看亦見他器小¶
　處朱子曰奢而犯禮是他裏面著不得見此些小功¶
　業便以為驚天動地所以肆然犯禮無所忌也亦緣¶
　他只在功利上走所以設施不過如此馮具區曰仲¶
　即儉即知禮無解於器小而况三歸備官塞門反坫¶
　㡬於濫且逼乎亦足徵器小之盈而溢也　又開之¶
<pb:KR1h0057_WYG_007-25a>¶
　曰作此題者惜管仲纔是髙手罵管仲便是拙筆¶
管仲之器小哉章　齊氏曰大其功為天下幸小其器¶
　為管仲惜　以仲之功較之春秋諸臣則大以仲之¶
　功擬之伊周之佐則小不可謂其功大而器小也功¶
　字亦即在器字内萬厯甲午應天程墨俱不是　輔¶
　氏以才器對言似謂仲才大而器小然器之能受處¶
　即是才器小則才亦不得為大　翼註曰器字須要¶
　體認譬如升合斗斛皆器也然合不能受升升不能¶
　受斗斗不能受斛所受多者施出去亦不易竭所受¶
<pb:KR1h0057_WYG_007-25b>¶
　寡者施出去亦易竭據此看則器字當兼所受所施¶
　言而所受所施又自相承凡為王佐者胸中容受得¶
　許多大學術施出去做大事功仲乃伯佐耳其胸中¶
　只容些小伯術故做出些小伯功故曰器小　董思¶
　道云彼其最初發念只為富强　説叢袁七澤曰藉¶
　令仲能源頭上清徹一番即無一匡九合之功其器¶
　何嘗不大孟子中天下而立定四海之民君子樂之¶
<pb:KR1h0057_WYG_007-26a>¶
　而性不存焉　註局量褊淺言其見理不明而心裏¶
　容受不去也容受不去由於見理不明東陽許氏之¶
　説極是規模卑隘以其外之設施言言其不曾做得¶
　大功業也如伐楚之役可見然即使仲做得大功業¶
　亦是卑狹以其不過自私自利之事也二句總是器¶
　小而規模卑狹又由於局量褊淺勉齋黄氏與圈外¶
　蘇氏之説當玩奢而犯禮亦褊淺卑隘内事然褊淺¶
　卑隘則不止此大全朱子第一段富貴能淫數句是¶
　含奢僭説麟士刪去恐人錯認也最有見輔氏齊氏¶
<pb:KR1h0057_WYG_007-26b>¶
　之説却都未免偏了　李見羅曰堯舜若非知學則¶
　當地平天成之後生了多少驕慢而方且兢兢方且¶
　業業看得天大的事只如一㸃浮雲過太虛也¶
樂其可知也章　翼註曰可知蒙引作當字看不是樂¶
　其可知猶曰樂亦不難知也　庚戌房書評曰知字¶
　須淺看只以聲音節奏言之若説得深奥既非太師¶
　所解且與下數句不相照矣　附張侗初曰太師樂¶
<pb:KR1h0057_WYG_007-27a>¶
　官豈不知樂只是聖人神游其際想像其自然節奏¶
　耳　按此説亦似是俟再定　翼註曰翕如舊説八¶
　音齊作也看來太淺無味還當就精妙處説聴其聲¶
　音覺神氣翕聚無浮散不攝之病　翕如敔雖未作¶
　亦不害其為八音齊作也(辛丑四月)　翼註看翕字最好¶
　胡思泉講翕如云堂上堂下其交作也工師鼓師其¶
　並奏也恐未是樂音自有先後之序無一時俱作之¶
　理看來翕純皦繹逐音内俱有(戊午三月)　蒙引謂繹如¶
　者一清一濁之相為終始一髙一下之相為起伏而¶
<pb:KR1h0057_WYG_007-27b>¶
　無間㫁也與大全蔡氏所謂别而又不失於和俱是¶
　繹如妙義　大全覺菴蔡氏東陽許氏皆以繹如連¶
　以成蓋本圈外謝氏之説蒙引謂純如三句俱綴以¶
　縱之下蒙引説是　饒雙峰曰翕合之餘有純和純¶
　和之中有明白明白之中無間㫁　餘中二字有辯¶
¶
天地間自然之節奏　以四時看純皦繹自明¶
¶
　翼註曰樂其可知常説云古樂雖亡而天地之元聲¶
<pb:KR1h0057_WYG_007-28a>¶
　人心之元韻則未嘗亡耳樂有可知之理據此説是¶
　聲音節奏都不理㑹只空空説個理了非夫子本意¶
　也看來還是就音節中指出精妙處告他觀下翕純¶
　皦繹俱是節奏之妙而精理在其中　如天如地不¶
　圖至斯亦不過是翕純皦繹到極熟處耳(戊午三月)¶
儀封人請見曰章　饒雙峰曰夫子得位不得位封人¶
　所不能知所可知者夫子之道徳如是天將使之振¶
　&KR0045;文教以開天下後世也或得位或周流四方皆在¶
　其中　薛文清曰治世者以權用道師世者以道用¶
<pb:KR1h0057_WYG_007-28b>¶
　權勞來匡直木鐸於唐虞庠序學校木鐸於商周刪¶
　定修贊木鐸於萬古此皆天也特孔子之天逺孔子¶
　之天隠¶
子謂韶盡美矣章　張彦陵曰此章要得嘉舜而悲武¶
　之意美是聲容之盛從外面看善是所以為聲容的¶
　根子只就美上看出非美之外又有所為善也美善¶
　雖有精粗内外之分然皆兼功徳不可謂美専言功¶
<pb:KR1h0057_WYG_007-29a>¶
　而善専言徳也且又有個時在薛方山曰唐虞交㑹¶
　之間正太和文明之日而舜則躬逢其盛商周改革¶
　之際又餘風未殄之時而武則適遭其窮此韶之盡¶
　善莫能擬諸形容而武之盡善終亦不能無遺憾夫¶
　子傷之也惜之也不是以韶來形容武短也　四書¶
　家訓曰此節總是契慕虞周之意非優劣之也　翼¶
　註曰未盡善非不善也未盡耳　此章是論舜武不¶
　是論征誅揖遜征誅做到盡善時亦何異於揖遜故¶
　大全真氏之説雖佳而予不深取也　揖遜征誅亦¶
<pb:KR1h0057_WYG_007-29b>¶
　是徳中之一節不可認做功(戊午三月)　大全朱子徳有¶
　淺深時又有幸不幸是圈外程子意不重觀其上段¶
　已翻去時字　問武當舜時亦只是未盡善如此則¶
　竟将時字抹殺了集註何又存程子之説而大全朱¶
　子何以又曰徳有淺深時又有幸不幸曰武遇舜時¶
　雖只是未盡善然或不至如此之甚則時字亦非盡¶
　抹殺也¶
<pb:KR1h0057_WYG_007-30a>¶
居上不寛章　四書家訓曰此是夫子崇本之論寛敬¶
　哀俱以心言心本也有此寛厚之心恭敬之心哀戚¶
　之心由此行出來即未必盡得其中而本實未撥猶¶
　有可觀不然縱上有條教號令禮有威儀進退喪有¶
　衰麻哭踊皆為末節失固失也得亦失也雖欲觀何¶
　所據而觀之如一篇文字主意既差則辭之工拙皆¶
　可勿論　翼註曰白文以字最重是執本以觀其末¶
　意　根本既差則其他雖有是處都不是了非更有¶
　是處而不足觀也集註大全看得最妙存疑謂只與¶
<pb:KR1h0057_WYG_007-30b>¶
　其餘不足觀句同看非是¶
　四書講義困勉錄卷六¶
